Registratie van opgepakte joden in de Hollandsche Schouwburg ...

Registratie van opgepakte joden in de Hollandsche Schouwburg aan de Plantage Middenlaan. Na de eerste transporten in de zomer van 1942 gaven steeds minder mensen gehoor aan de Duitse oproep zich te melden voor vertrek naar Westerbork. De Amsterdamse politie haalde de joden van huis op en bracht ze naar de Hollandsche Schouwburg. De Joodsche Raad had een aantal voorzieningen in het theater getroffen, maar deze bleken bij lange na niet voldoende om drie- tot vierhonderd mensen redelijk op te vangen. Soms verbleven de opgepakten er slechts een dag, maar het verblijf kon ook een week duren. In het duister van de nacht vertrokken de joden naar Westerbork.