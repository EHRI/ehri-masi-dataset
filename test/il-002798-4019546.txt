M.20 - ארכיון דר' אברהם זילברשיין ז'נווה, תיעוד על אודות סיוע ליהודים נרדפים, 1951-1939

תעוד רשמי

החומרים נמסרו ליד ושם על ידי

ארכיונו של ד"ר אברהם זילבשיין הובא ארצה מ-Geneve לאחר מותו ב-1952. במשך עשר שנים אחסנו את הארכיון במרתף של בית מפלגת פועלי ציון - התאחדות (שחלק מחבריה הצטרף למפלגת מפא"י) בתל אביב. ב-1962 הועבר הארכיון ליד ושם. רוב החומר עוסק בפעולות העזרה ליהודי פולין, הולנד, צרפת, איטליה וארצות אחרות. כמו כן, יש תיעוד בנוגע לניסיונות ההצלה שבהן היה ד"ר זילברשיין מעורב. בארכיון יש גם תיעוד רב על אודות מצב היהודים בארצות אלה בימי מלחמת העולם השניה ולאחריה, וכן תיעוד על אודות מצב היהודים במחנות העקורים בגרמניה ובאוסטריה. לארכיון זילברשיין צורפו גם עשרה תיקים שהיו שייכים לארכיונו של יוסף טהון, עסקן ציבורי מפולין. אף טהון הגיע ל-Geneve ב-1939 ונשאר בה עד שעלה בידו להגר לארצות הברית בתחילת 1941.

ארכיון ד"ר אברהם זילברשיין ז'נווה, תיעוד על אודות סיוע ליהודים נרדפים, 1951-1939 ד"ר אברהם זילברשיין נולד ב-Lwow שבפולין בשנת 1882 . הוא היה עורך דין והתמסר לעסקנות ציבורית. ד"ר זילברשיין היה בין האישים הבולטים בתנועת העבודה הציונית בפולין ונבחר מטעמה לציר בסיים הפולני בשנת 1922. הוא הגיע בתור ציר לקונגרס הציוני ה-21 ב-Geneve ב-1930.בגלל פרוץ המלחמה לא חזר לפולין ונשאר בשוויץ. הוא ניסה לארגן משוויץ פעולות עיזר ליהודים הנרדפים בפולין ובגרמניה. ד"ר זילברשיין יסד את ארגון Relico, ובאמצעותו ניהל במהלך המלחמה ולאחריה את פעולות העזרה וההצלה. הוא קיים קשרים ושיתוף פעולה עם מוסדות יהודיים בעולם וגם עם גורמים לא-יהודים בשוויץ, שלהם מסר מידע על פשעי גרמנים בארצות אירופה הכבושה. הוא שאב את המידע החשוב ביותר מעדויות פליטים שהצליחו לברוח מפולין. דוחות אלה הוציא בשיכפול ב-1944 והמציאם לעיתונים ולנציגויות דיפלומטיות בשוויץ, וכן גם לארגונים יהודיים. את עיקר פעילותו ראה במשלוח תעודות הצלה ליהודים רבים ככל האפשר בארצות הכיבוש הגרמני.

בארכיון חומר מן השנים 1939- 1950. רוב החומר עוסק בפעולות העזרה ליהודי פולין, הולנד, צרפת, איטליה וארצות אחרות. כמו כן, יש תיעוד בנוגע לניסיונות ההצלה שבהן היה ד"ר זילברשיין מעורב. בארכיון יש גם תיעוד רב על אודות מצב היהודים בארצות אלה בימי מלחמת העולם השניה ולאחריה, וכן תיעוד על אודות מצב היהודים במחנות העקורים בגרמניה ובאוסטריה. לארכיון זילברשיין צורפו גם עשרה תיקים שהיו שייכים לארכיונו של יוסף טהון, עסקן ציבורי מפולין. אף טהון הגיע ל-Geneve ב-1939 ונשאר בה עד שעלה בידו להגר לארצות הברית בתחילת 1941.