Joodse kinderen krijgen les in handvaardigheid . De ...

Joodse kinderen krijgen les in handvaardigheid . De Buitenschoolse Jeugdzorg (BJZ) was een van de tientallen afdelingen van de Joodsche Raad. De BJZ was voor joodse kinderen een welkome afleiding van de zorgen van alledag. In de weinige beschikbare en nauwelijks bruikbare lokaliteiten trachtte de BJZ een ontspannen sfeer te creeren. Joodse jeugdleiders hielden de kinderen bezig met activiteiten als handenarbeid, muziek, volksdansen en de joodse geschiedenis. Ook werd er veel aan sport gedaan. Dit voorzag in een duidelijke behoefte omdat Joodse kinderen geen lid van sport- en andere ontspanningsverenigingen mochten zijn. Deze foto is afkomstig uit een klein fotoalbum met in totaal 36 foto's. De anoniem gebleven fotograaf laat zijn werk voorafgaan door een met de hand geschreven inleiding: 'Flitsen uit het werk van de Buitenschoolse Jeugdzorg. Meer wil dit album niet tonen - meer kan het niet tonen - omdat niet anders dan flitsen mogelijk zijn van de steeds wisselende aspecten, die de zorg voor de jeugd buiten de schooltijden te zien geeft.' Bijschrift: 'Ingespannen - en toch ontspanning!'