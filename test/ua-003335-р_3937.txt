Вінницький міський касаційний суд при Вінницькому окружному комісарі (періоду  німецько-фашистської окупації), м. Вінниця

1 опис, 611 справ

Оп. 1, спр. 18, 24, 28, 43, 45, 90, 91, 102, 139 та ін.- типові, однорідні комплекси документів, що являють собою кримінальні та цивільні справи, розглянуті  касаційним судами при окружному комісаріаті. Це, зокрема, скарги євреїв: на відчуження будинків, пограбування майна тощо. В позовах висвітлюються обставини, за яких чинилася шкода. Група цивільних справ свідчить про штрафування євреїв, які вчасно не звільнили помешкання й не переселилися до визначених окупаційною владою районів, не внесли своєї частки коштів у накладену останньою контрибуцію. Є група цивільних справ майнового характеру: про претензії щодо незаконного захоплення та розподілу єврейських помешкань, меблів, іншого майна. Характерно, що згадані справи позначені датами, які охоплюють періоди безпосередньо після видання розпорядчих документів про переселення євреїв у гетто (5 грудня 1941 р.) і, особливо, після акцій масового знищення єврейського населення (19 вересня 1941 р., 16 квітня 1942 р.). Документи датовані здебільшого 1941-1942 рр.