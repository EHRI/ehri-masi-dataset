Dichiarazione razza

1 pagina

Lettera raccomandata del segretario del Sindacato Interprovinciale fascista ragionieri di Milano all’Unione Provinciale Professionisti e Artisti di Mantova con cui si comunica il nominativo di Aleardo Borghi, «regolarmente iscritto come ragioniere nella sezione provinciale di Mantova e reperibile presso la Banca commerciale di Reggio Emilia» il quale, pur essendo «di razza ebraica […], non ha presentato a tutt’oggi la prescritta dichiarazione di appartenenza alla razza ebraica». Vi sono poi aggiunte posteriori anonime fatte a matita una volta ricevuta la lettera a Mantova, con precisazioni sulla condizione del suddetto ragioniere: «Il Borghi era direttore della succursale di Mantova e andò poi a Reggio Emilia o Parma. Pertanto, occorre rintracciarlo chiedendo alla Commerciale»; «Licenziato dalla Commerciale appunto perché ebreo. Il ragionier Bevilacqua che mi ha dato quest’informazione sarebbe d’avviso di richiedere alla Commerciale di Reggio Emilia l’indirizzo del Borghi, per avvertirlo dell’infrazione commessa. Si vedrebbe poi (in Comitato?) il da farsi».