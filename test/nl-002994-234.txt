Zwart en Nationaal Front, (1898) 1934 - 1941 (1965)

18,5 meter; 3181 inventarisnummers

Zwart Front (1934-1940) en Nationaal Front (1940-1941). Twee elkaar opvolgende rechts-radicale partijen, die het Latijnse fascisme tot hun politiek maakten. Zij stonden onder leiding van Arnold Meijer, beschouwden de totalitaire staat als hoogste beginsel en hadden een anti-parlementair, anti-democratisch en anti-semitisch karakter. Op 13 december 1941 werd het Nationaal Front verboden door de Duitse bezetter. Ook bevinden zich in deze collectie de archieven van de fascisten Arnold Meijer (1935-1965), oprichter van Zwart en Nationaal Front en zijn volgeling Alfred Haighton (1933-1943), oprichter van de eerste rechts-radicale partij in Nederland ‘het Verbond van Actualisten’ (1922) en het fascistische weekblad De Bezem (1927).