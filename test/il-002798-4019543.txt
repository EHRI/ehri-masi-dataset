M.16 - ארכיון ועדת התיאום ליהודי הולנד בז'נווה, (JCC - Joodsche Coordinatie Commissie) בשנים 1960-1943

נייר, 58 תיקים

תעוד רשמי

רשימת שמות

גנס משה מקס היימן (1917 - 1987)

החומרים נמסרו ליד ושם על ידי

אוסף ועד התיאום ליהודי הולנד בשוויץ (JCC - Joodsche Coordinatie Commissie) בז'נווה, 1945-1943 ועד התיאום ליהודי הולנד בשווייץ הוקם ב-1943 ביוזמת כמה פליטים הולנדיים בשוויץ ביניהם היה גם מר מ. חאנס (Gans) בעל עסק לתכשיטים ועתיקות באמשטרדאם שברח עם אשתו מהולנד לשוויץ בקיץ 1942. הוועד עסק בעיקר בהגשת עזרה ( משלוח חבילות מזון ותרופות) למגורשים מהולנד במחנות ובהשגת דרכונים דרום - אמריקאיים וסרטיפיקטים לארץ ישראל. עם שחרור המחנות ערך הוועד רשימות של הניצולים היהודים ההולנדים ועסק בחיפוש קרובים ואחר כך עזר בשיקום הניצולים. הוועד נתמך בעבודתו בידי ארגוני עזרה בינלאומיים כמו הג'וינט והקונגרס היהודי העולמי. ביולי 1945 הפסיק ועד התאום של יהודי הולנד בשוויץ את עבודתו. ארכיונו של הוועד הועבר לאמשטרדאם וביוני 1957 נמסר לארכיון יד ושם. התיעוד שהגיע ליד ושם היה מסודר רק בחלקו וסודר מחדש. באוסף התכתבות בין ועד התיאום ובין יהודים הולנדים בנוגע למצבם של יהודים הולנדים במחנות פליטים בשוויץ, התכתבות בנוגע לשליחת חבילות סיוע לאסירים יהודים במחנות ואיתור קרובים, התכתבות M. Gans, חבר הוועד עם גורמים שונים בנוגע למצבם של היהודים ההולנדים, עדויות ודיווחים על רצח יהודים בפולין ובהונגריה, רשימות שמות של יהודים הולנדים הנמצאים במחנות, דוחות ומאמרים בנוגע לפעילות הוועד, הצלב האדום וגופים אחרים בתקופת המלחמה ולאחריה, תיעוד על אודות סיוע לפליטים יהודים הולנדים לאחר המלחמה, רשימות ניצולים יהודים הולנדים ועוד.