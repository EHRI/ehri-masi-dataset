סקירה על המצב בארצות שונות מתוך עיתונות נאצית ומקומית וממכתבים בדגש על מצב היהודים מנובמבר עד דצמבר 1942

מקור

15 pages/frames

סקירה על המצב בארצות שונות מתוך עיתונות נאצית ומקומית וממכתבים בדגש על מצב היהודים מנובמבר עד דצמבר 1942 - פולין: פקודות בנוגע להקמת גיטאות בגנרל גוברנמן וכניסתן לתוקף; חלוקה ל-53 גטאות ב-5 הנפות: Warszawa, Lublin (השערה שגטו לובלין כבר חוסל), Radom, Krakow ו-Galicia; מתן חופש בחירת גטו בנפה ליהודים; פטור יהודים העובדים במשק המלחמתי ממגורים בגטו; הטלת עונשי מוות על יהודים שיימצאו מחוץ לגטאות; הטלת עונשים על מי שעוזר ליהודים; פקודת הנאצים על שינוי ה"זעלבסטהילפע" (עזרה עצמית) ב-Krakow ל"אידישע אונטערשטצונגסשטעלע" (JUS) ב-16 באוקטובר 1942; קריאת הד"ר וייכרט לעזרת המוסד החדש; מידע על הצלחת משפחה יהודית לברוח מ-Lodz ל-Warszawa ממכתב שהתקבל מ-Krakow ב-9 בנובמבר 1942; בריחת בן דוד מ-Warszawa ל-Krakow ומציאת מסתור בזהות בדויה; מידע על ההתקדמות בחיסול גטו Warszawa מה-30 בנובמבר 1942; מידע על 250,000 יהודים בגטו ועל ירי באנשים ברחובות; - אזור Wartheland: כלכלה, חקלאות תועשיה, תרומת הגרמנים לפיתוח האזור; - אוקראינה: הרס שגרמו הבולשביקים לעומת פיתוח בידי השלטון הנאצי בתחום החקלאי והתעשייתי; שליחת תוצרת חקלאית לרייך; תעמולה נאצית נרחבת באמצעות הקולנוע; - הרייך והפרוטקטורט: מחשבות על הכיבוש הגרמני באירופה לעומת הכיבוש הבולשביקי, או שאיפות ההשתלטות של בריטניה; תנאי שירות של חיילים גרמנים; העמדת גרמנים למשפט בגין האזנה לתחנה זרה, או בגלל מכירת בשר בשוק השחור; העמדת צ'כים למשפט בגין בגידה; - הונגריה: ויכוחים בפרלמנט ההונגרי בנוגע לבעיית המיעוטים בעיקר יהודים; הטלת חוק שירות צבאי וכופר על מיעוטים; חוק נפרד ליהודים; משפטים בנוגע לזיוף מסמכים והברחת פליטים להונגריה מה-4 בדצמבר 1942; הנאשמים ברובם יהודים; העמדת מתנגדי השלטון למשפט; שיבת הונגרים להונגריה; - רומניה: המרכז היהודי ברומניה כמבצע פקודות השלטון מה-20 בנובמבר 1942; פעולות הארגון בתחומים שונים והסניפים ברחבי רומניה; רומניזציה ב-Basarabia וב-Bukovina; אריזציה של רכוש יהודי; פירוט הרכוש שהוחרם ב-Bukovina הצפונית; הוראה מה-26 בנובמבר 1942 בנוגע לחובת התייצבות יהודים בעלי רישיון עבודה לעבודת כפייה ב- Bucuresti; זכותם של יהודים ששרתו בחיל החלוצים במלחמת העולם הראשונה להינות מהחוק להגנת דיירים; - ארץ-ישראל: ראיון עם המופתי בירושלים, איום הציונות על העולם הערבי; העלייה היהודית לארץ-ישראל מתחילת המלחמה (כ-50,000); - העיתונות התורכית: התנגדות הערבים לשלטון הבריטי; עמדת תורכיה כלפי בעלות הברית; שביתות ערבים; מרד אסירים ערבים בעל-טאר; - מצרים: שאיפה לעצמאות, לתפקידי הנהגה באפריקה ובמזרח הקרוב ולשליטה בשטחי סודן וחבש; הסתת הערבים נגד היהודים בקשר למלחמה בצפון אפריקה בידי העיתונות הנאצית; - אירן: מהומות בטהרן.