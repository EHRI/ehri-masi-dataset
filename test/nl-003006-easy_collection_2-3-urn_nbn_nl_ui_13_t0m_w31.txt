Getuigen Verhalen, De Joodse markt in de Gaaspstraat in Amsterdam (1941-1943), interview 08

Mientje ten Dam - Pooters (MtD) woonde tijdens de oorlog in de Waverstraat. Ze is opgegroeid in de Nieuwmarktbuurt tussen de Joden, haar vrienden. MtD was communist, antifascist. Tijdens WOII werkte ze in de illegaliteit; verspreidde o.a. De Waarheid. Toen de speeltuin Joodse markt werd ging ze er bewust als niet-Jood naar toe om de Joden te steunen, als daad van verzet. Ze kocht hun waar, en waarschuwde hen voor de Duitse bezetter. Ze stond grote angst uit, maar vond dat je alles moest doen wat je kon tegen de Duitsers.