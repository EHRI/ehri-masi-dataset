Stadt Eupen. Neuzeit.

1647 nrs. (200,8 s.m.).

In dit bestand vinden we een aantal voor deze gids interessante archiefbestanddelen terug. We noteren de dossiers die onder andere betrekking hebben op het herbenoemen, tijdens de periode 1940-1944, van straten en pleinen zoals de Judenstrae (zie de nrs. 328 en 330), en het dossier dat o.a. betrekking heeft op de verwijdering van de school (op verzoek van de Kreisleiter van de NSDAP) van de “halfjoden” [H.J.] en [T.J.] (nr. 314/126). Daarnaast vermelden we nog enkele stukken afkomstig van de dienst burgerlijke stand. Het gaat om dossiers met briefwisseling en verordeningen, betreffende de naamsverandering van kinderen ‘omwille van Joodse afstamming’ (1897-1905) (nr. 451/11) en in verband met ‘rassenpolitiek’ (1940-1944) (nr. 456/45). Ten slotte vermelden we nog nr. 319/146, dat verband houdt met de behandeling van het ‘vijandelijk’ vermogen in de periode 1940-1944.