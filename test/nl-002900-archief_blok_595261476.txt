Archief AJC

30,75 meter; 2057 inventarisnummers

Opgericht in maart 1918 stelde de Arbeiders Jeugd Centrale (AJC) zich ten doel jongeren uit de arbeidersklasse op te voeden en te ontwikkelen en hen voor te bereiden op deelname aan de strijd van de arbeidersbeweging voor het socialisme. Na de Duitse inval in mei 1940 besloot het hoofdbestuur in augustus 1940 de AJC op te heffen; ondergronds werden bepaalde activiteiten voortgezet. Na de bevrijding werd de AJC spoedig heropgericht. Het archief bevat algemene stukken zoals notulen van de vergaderingen van het hoofdbestuur 1946-1953; stukken betreffende congressen 1922-1959, bestuur en personeel 1924-1959 (-1995), 1922-1959 (-1998), financiÃ«le administratie 1933-1959 (-1961). Verder bevat het stukken betreffende de AJC en de Tweede Wereldoorlog, waaronder veel materiaal verzameld tijdens het onderzoeksproject AJC 1940-1945, resulterend in de publicatie van Geertje Naarden 'Onze jeugd behoort de morgen...de geschiedenis van de AJC in oorlogstijd' (Amsterdam, 1989), o.a. veel later op schrift gestelde herinneringen van oud-leden van de AJC aan de oorlogsjaren. Zie daarvoor de paragraaf 'De AJC en de Tweede Wereldoorlog'.