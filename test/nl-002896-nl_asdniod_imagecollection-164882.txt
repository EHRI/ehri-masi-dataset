De Amsterdamse haringverkoper P. Triest heeft in zijn ...

De Amsterdamse haringverkoper P. Triest heeft in zijn kraam op het Damrak, naast de Beurs van Berlage, een bordje opgehangen met de tekst: 'Verboden aan Joden te leveren'. In snel tempo voerden de Duitsers nieuwe maatregelen in die erop gericht waren joden steeds verder van de Nederlandse samenleving te isoleren. Joden werden van de vismarkt geweerd, mochten geen fruit kopen en moesten hun groenten bij joodse verkopers op speciaal daartoe aangewezen joodse markten kopen. Weer wat later konden zij alleen tussen drie en vijf uur 's middags bij niet-joodse winkels terecht.