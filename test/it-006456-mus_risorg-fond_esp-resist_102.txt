Dati sul campo di concentramento ebraico di Mantova

1 pagina

Carta intestata della «comunità israelitica di Mantova, via Gilberto Govi n. 11», sulla quale compare il seguente testo scritto a macchina: «Dati sul campo di concentramento ebraico di Mantova. Il 1° dicembre 1943 è stato istituito il campo di concentramento ebraico in Mantova nei locali del Ricovero israelitico in via Gilberto Govi. All’istituzione del campo erano presenti: 27 ricoverati mantovani e 13 sfollati dal Ricovero di Milano = 40 ebrei. Furono successivamente rastrellati in città e provincia e racchiusi nel campo altri 79 ebrei = [totale] 119 ebrei. Dal 28 al 31 dicembre 1943 furono rilasciati perché “misti” (31) o gravemente ammalati (24): 55; morirono durante la detenzione nel campo: 4; evasero: 1; il 4-5 aprile 1944 furono deportati dal campo e inviati nei campi di sterminio tedeschi: 43 [totale] 103 ebrei. Rimasero nel campo di Mantova dopo il 5 aprile 1944 e fino alla Liberazione: 16 ebrei. Dei 43 ebrei deportati il 5-6 [sic] aprile 1944, 29 erano nati e vissuti a Mantova. Altri 23 mantovani furono deportati da campi di altre località. Tre mantovani sono stati superstiti dai campi di sterminio tedeschi, quindi le vittime mantovane dell’antisemitismo nazi-fascista sono state 54».