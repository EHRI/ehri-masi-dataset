Op de Polderweg wachten 500 joden op transport naar ...

Op de Polderweg wachten 500 joden op transport naar kamp Westerbork. Alleen het meisje lijkt zich bewust van de aanwezigheid van fotograaf, Bart de Kok. Als nationaal-socialist kreeg Amsterdammer De Kok regelmatig opdrachten van de Duitse bezettingsautoriteiten. Deze foto maakte deel uit van een serie die hij in opdracht van de Befehlshaber der Sicherheitspolizei und des SD. Aussendienststelle Amsterdam maakte. Toen De Kok de afdrukken bij het hoofdkwartier van de SD in de Amsterdamse Euterpestraat afleverde, moest hij anders dan gebruikelijk ook de negatieven afgeven. De Duitsers wilden verhinderen dat de deportatiefoto´s in de openbaarheid kwamen. Na de oorlog werden de foto´s aangetroffen in de verlaten burelen van de SD.