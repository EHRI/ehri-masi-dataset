Archief van de Dienst voor Emigratie.

338 nrs. (12,3 s.m.).

Het bestand van de Dienst voor Emigratie bevat een aantal nummers die betrekking hebben op de emigratie van Joden, zoals de emigratie van Poolse en Russische Joden naar Amerika in de jaren 1920, en Joodse vluchtelingen in de jaren 1930. Nr. 35 bevat briefwisseling met het Antwerpse Komiteit voor Joodsche Vluchtelingen, uit de periode 1939-1940. Verder is ook nog een dossier bewaard inzake overtredingen op de wet en het reglement van het vervoer van emigranten, dat betrekking heeft op de Centrale de Bienfaisance Juive (1946) (nr. 123), en een dossier in verband met het verlenen van een visum aan de afgevaardigde van de Joodse Weldadigheidsmaatschappij Hachnosas Orchim (1922) (nr. 279). Een belangrijke reeks omvat de zgn. “Ezra-dossiers” (1921-1940) (nrs. 269 – 278; 10 pakken). Deze dossiers bevatten verzoekschriften, door deze filantropische organisatie in naam van de emigranten gericht aan de Regeringscommissaris om een bewijs van goed gedrag en zeden te verkrijgen, noodzakelijk voor het bekomen van een visum. De rapporten van medische controles en gezondheidsinspecties op de schepen kunnen eveneens interessant zijn (nrs. 291 – 294), evenals de processen-verbaal van de zittingen van de Commissie van Toezicht op de Dienst voor Emigratie. Ten slotte vermelden we nog meer algemene stukken zoals jaar-, kwartaal- en maandstaten van de overzeese emigratie, passagierslijsten van schepen met emigranten aan boord, de stukken inzake het afleveren van de vergunningen voor emigratie aan ondernemers en onderagenten, ...