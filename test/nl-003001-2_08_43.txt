Inventaris van het archief van de Begeleidingscommissie onderzoek Financiële Tegoeden Wereldoorlog II in Nederland (Commissie Scholten), 1997-2000

0.5 meter; 26 inventarisnummers

De 'Begeleidingscommissie onderzoek financiële tegoeden WO-II in Nederland' (Commissie Scholten) verrichtte van 1997 tot 1999 onderzoek naar het rechtsherstel aangaande financiële tegoeden van slachtoffers van de Tweede Wereldoorlog bij banken en verzekeraars in Nederland. In dit archief bevinden zich de notulen van de commissievergaderingen en de correspondentie met onder meer het Ministerie van Financiën, de Commissie Van Kemenade en het Centraal Joods Overleg. Voorts omvat het diverse stukken die direct op de werkzaamheden der commissie betrekking hebben (met inbegrip van krantenknipsels) omtrent onderzoek naar banken, effecten en verzekeringen en exemplaren van het Eerste Rapport en het Eindrapport van de commissie.