Collectie Atlas Van Stolk

150.000 afbeeldingen (prenten, foto's, etc.)

De Rotterdamse houthandelaar Abraham van Stolk had twee passies: hout en vaderlandse geschiedenis. In 1835 begon hij met het verzamelen van prenten, kaarten en tekeningen van de geschiedenis van Nederland. Zijn verzameling, ook wel Atlas genoemd, zou uitgroeien tot één van de belangrijkste en omvangrijkste collecties historieprenten van Nederland. Het Schielandshuis biedt onderdak aan deze unieke collectie van circa 150.000 prenten, tekeningen, foto´s en affiches. Met drie exposities per jaar toont de Atlas Van Stolk het beste uit eigen collectie. Die collectie wordt nog steeds bijgehouden en aangevuld. Regelmatig geeft de Atlas van Stolk kunstenaars opdracht een belangrijke historische gebeurtenis in beeld te brengen. De laatste keer dat dit gebeurde was in 2004 met de begrafenis van prinses Juliana. Deelcollecties, zoals de tekeningen van politiek tekenaar L.J. Jordaan, zijn gedigitaliseerd en via Internet toegankelijk gemaakt.