Archief Camille Huysmans.

70 s.m.

Dit archiefbestand, dat op moment van schrijven herordend en opnieuw genummerd wordt, bevat heel wat correspondentie die relevant is voor deze gids. Het gaat om briefwisseling en dossiers inzake dienstbetoon, het regelen van visa en verblijfspapieren, diverse vragen en verzoeken, … De Joodse bevolking komt hierin geregeld aan bod. We vermelden o.a. de correspondentie tussen Huysmans en allerlei particulieren en organisaties in verband met de opvang van naar Antwerpen teruggekeerde overlevenden van de concentratie- en vernietigingskampen. Ook over de kwestie van de Antwerpse diamantindustrie voor, tijdens en na de Tweede Wereldoorlog vinden we heel wat briefwisseling, o.a. met Romi Goldmuntz, Herman Schamisso en andere bekende figuren uit de sector. Het bestand bevat eveneens een interessant rapport getiteld “La question juive en Belgique” (s.d., 1943-1944?) uitgaande van de SERA (Staatsveiligheid). Ten slotte noteren we ook allerhande stukken die getuigen van Huysmans’ interesse voor Palestina, zijn steun aan de oprichting van de staat Israël, zijn reizen naar Israël, enz.