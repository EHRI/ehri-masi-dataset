Gemeentepolitie te Haarlemmerliede en Spaarnwoude

0,60 meter; 68 inventarisnummers

Kleinere gemeenten hebben vrijwel nooit een eigen politieapparaat gehad, tenzij er bijzondere redenen voor waren. De gemeente Haarlemmerliede en Spaarnwoude had alleen een gemeenteveldwachter, soms bijgestaan door hulpveldwachters. Als het erg moeilijk dreigde te worden, zoals bij de grote staking in 1904, kwamen een aantal militairen om te helpen de orde te handhaven. In de jaren tussen 1933 en 1950 was het handhaven van de openbare orde in al zijn facetten bepaald geen sinecure. Er was in die jaren dan ook een groter aantal politiefunctionarissen in de gemeente aan het werk. Veelvuldig was er overleg met de burgemeester over politiezaken. Vandaar dat het archief met betrekking tot politiezaken over die periode vrij uitgebreid is.