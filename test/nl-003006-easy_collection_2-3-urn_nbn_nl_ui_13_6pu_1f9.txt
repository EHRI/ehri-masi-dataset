Getuigen Verhalen, Ervaringen van Nederlandse burgers met ingekwartierde Duitse militairen, interview 07

Mevrouw H., geboren in 1921, heeft gedurende de bezetting verschillende malen Duitse militairen in huis ingekwartierd gehad. Tegelijkertijd had haar familie vanaf 1942 een joodse onderduikster in huis. De ouders van mevrouw H. waren beide onderwijzers en het gezin woonde in Breda. Mevrouw H. was enig kind. Het gezin was zeer anti-Duits en wilde iets ondernemen om de Duitsers te dwarsbomen. Vanaf 1942 kregen zij een joods meisje uit Den Haag in huis. In dezelfde periode hadden zij een Duitse officier in huis ingekwartierd. Het joodse meisje werd als een vriendinnetje van mevrouw H. gepresenteerd en liep vrij rond. Zij had de taak de kamer van de Duitser schoon te houden en hem â€™s ochtends koffie te brengen. De Duitse officier was een vriendelijke en teruggetrokken man die door het gezin werd genegeerd. De vader van mevrouw H. was actief bij de ondergrondse, maar het is niet bekend wat zijn activiteiten inhielden. De joodse onderduikster heeft de oorlog overleefd. Mevrouw H. is na de oorlog met een neef van de onderduikster getrouwd. Mevrouw H. is nog altijd zeer anti-Duits gezind.