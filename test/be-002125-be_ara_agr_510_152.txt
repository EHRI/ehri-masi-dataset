Algemeen Geneesherenverbond.

2616 nrs. (33,24 s.m.).

In dit bestand vinden we twee dossiers “Médecins emprisonnés, déportés et décédés des suites des faits de guerre” (nr. 2578) en “Médecins victimes de la guerre” (nr. 2579), resp. voor de periode 1945-1946, 1948, 1957 en 1940-1945. Beide dossiers hebben betrekking op artsen, aangesloten bij het Algemeen Geneesherenverbond, die omwille van de antisemitische politiek van de bezetter vervolgd, gedeporteerd en/of vermoord werden. Het gaat om naoorlogse briefwisseling met aangesloten federaties en verenigingen, met het oog op het bekomen van meer informatie over de artsen die tijdens de oorlog zijn omgekomen. Voor de regio Antwerpen zijn onder andere lijsten terug te vinden waarop expliciet de artsen “van Israëlitische afkomst” vermeld werden (zie nr. 2579).