P.10 - ארכיון מארק דבורז'צקי, רופא, חבר המחתרת בגטו וילנה וחוקר יהדות ליטא בתקופת השואה

תעוד רשמי

study

מחקר-מאמר

newspaper clippings

מכתב

חסיה דבורז'צקי

החומרים נמסרו ליד ושם על ידי

ארכיון מארק דבורז'צקי, רופא, חבר המחתרת בגטו וילנה וחוקר יהדות ליטא בתקופת השואה ד"ר מאיר (מרק) דבורז'צקי נולד ב-Vilno בשנת 1908 ונפטר בתל אביב ב-1975. הוא סיים את הגימנסיה ב-Vilno והיה פעיל בה בחיים הציבוריים. הוא כתב בעיתון "צייט" ב-Vilno, ב"הצפירה" ו"היינט". משנת 1933 שימש יו"ר מפלגת צ.ס. (מפלגת פועלים ציונית סוציאליסטית). משנת 1935 עבד בתור רופא בפרבר הפועלים Novogrod. ב-1939 נבחר כנציג יהודי לעיריית Vilno. עם פרוץ מלחמת העולם השנייה גויס בתור רופא וקצין לצבא הפולני, נפל בשבי הגרמני, ברח מהשבי בסביבות Krakow וחזר ל-Vilno. בתקופת הכיבוש הנאצי היה מיוזמי המחתרת ב-Vilno (ב-1941) וחבר פלוגת המאבק "יחיאל". הוא עבד בתור מנהל המרכז הרפואי לילדי בתי הספר ורופא במחלקה הסניטרית-אפידימולוגית בגטו. בשנת 1943 נשלח למחנות הריכוז באסטוניה ומשם לגרמניה. הוא ברח עם קבוצה ממחנה דאוסטארגאן ??? (1945) ליערות באזור Saulgau (גרמניה) וכך ניצל. במאי 1945 עבר ל-Paris ושימש יו"ר הסתדרות שארית הפליטה בצרפת. ב-1949 עלה ד"ר דבורז'צקי לישראל ועבד בתור רופא, היה יו"ר אגודת הרופאים שרידי השואה בישראל וחבר הנהלת יד ושם. ב-1959 התמנה לראש הקתדרה לחקר השואה באוניברסיטת בר-אילן. ד"ר דבורז'צקי פרסם ספרים מחקרים ומאמרים בנושא השואה: "ירושלים דליטא במרי ובשואה", "בין הבתרים", "אירופה ללא ילדים", " מחנות היהודים באסטוניה 1941-1944". בארכיון 180 תיקים ובהם תיעוד מהשנים 1945- 1975. התיקים סודרו לפי נושאים ועוסקים בתחומי הפעילות השונים של ד"ר דבורז'צקי. בחומר התכתבות עם אישים ומוסדות, כתבי יד של ספרים, מחקרים, מאמרים והרצאות. לצורך מחקריו אסף ד"ר דבורז'צקי תיעוד מהתקופה הנאצית. במלאכת רישום הארכיון התעוררו קשיים אחדים בגלל ריבוי העתקים וטיוטות של מחקרים, מאמרים וכתבי יד של ספרים. הוחלט לכלול בארכיון שני העתקים מכל מסמך. ספרים ופרסומים רבים מארכיון דבורז'צקי הועברו לספריית יד ושם.