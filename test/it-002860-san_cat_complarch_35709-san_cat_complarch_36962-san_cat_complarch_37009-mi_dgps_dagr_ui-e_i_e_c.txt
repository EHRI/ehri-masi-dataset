E/C ed E/I Ebrei in campo di concentramento e in località d'internamento

32 buste, contenenti 784 fascicoli personali di ebrei internati

L’internamento dei sudditi nemici fu disposto con l’entrata in guerra dell’Italia, dal R. D. 10 giugno 1940 n. 566, che rendeva operanti le disposizioni del R.D. 8 luglio 1938 n. 1415 che prevedeva, all’art. 2, l’applicazione della legge di guerra e quindi l’internamento dei civili nemici, cioè appartenenti a nazionalità nemica. La competenza sull’internamento era del Ministero dell’Interno, che la svolgeva attraverso l’Ufficio Internati [...]. A questo ufficio sono riconducibili le diverse serie archivistiche relative agli internati: A5G32 Seconda Guerra Mondiale, A/I e A/C Ariani in campo di concentramento e in località di internamento, E/C ed E/I Ebrei in campo di concentramento e in località di internamento, nonché la cat. A4bis Internati stranieri e Spionaggio. [Francesca Cappella, ottobre 2007]

N. B. "E" sta per "Ebreo/a";
 "I" per "campo d'internamento";
 "C" per "campo di concentramento"