Kerken – andere erediensten.

?

In dit bestand vinden we stukken in verband met de bouw, het materiële beheer en de inrichting van de gebouwen met betrekking tot de niet-katholieke erediensten. Voor de hoofdsynagoge in de Bouwmeesterstraat te Antwerpen vinden we negen dossiers (nrs. 939 – 947; periode 1871-1968) inzake de oprichting en erkenning, de bouw van de synagoge door Ernest Stordiau, vernieuwing van de daken, herstellingen van oorlogsschade (o.a. van het rituele slachthuis), de aankoop van cultusvoorwerpen zoals Thorahrollen, … Vier dossiers (nrs. 948 – 951; periode 1922-1961) hebben betrekking op de hulpsynagoge in de Oostenstraat. Het gaat om stukken over de toelating tot het bouwen van de synagoog door Joseph De Lange en herstelling van oorlogsschade. Het nummer 952 (periode 1951-1956) betreft herstellingswerken van oorlogsschade aan de “voorlopige hulpsynagoge” in de Terliststraat 35. Over de Verenigde Israëlitische Gemeenten vinden we drie nummers (nrs. 953 – 955; periode 1951-1959) die betrekking hebben op het herstellen van oorlogsschade aan de Joodse school in de Jacob Jordaensstraat 23/25 en aan de godsdienstscholen in de Lange Leemstraat 313 en 321. Voor de synagoge van de orthodoxe Joodse gemeente Machsike-Hadass in de Oostenstraat 43 noteren we de dossiers nrs. 956 – 961 (periode 1912-1961), inzake de bouw van de synagoge door Jules Hofman, de vraag om subsidies voor de bouw van een nieuwe synagoge door de NV Machsidath en architect B. Durlet, het repareren van oorlogsschade (o.a. aan het rituele badhuis), de plaatsing van het bidgestoelte ontworpen door Rie Haan, … Over de hulpsynagoge van deze gemeenschap, gelegen in de Jacob Jacobsstraat 22, vinden we twee dossiers (nrs. 962 – 963; periode 1955-1963) die betrekking hebben op de aankoop van eigendom, het verbouwen tot (hulp)synagoge en andere verbouwingswerken door architect C. De Winter, en op het bouwen van een kindertehuis en een school voor lager en hoger onderwijs met internaat, synagoge en mikveh in Wilrijk. Ten slotte noteren we zes dossiers (nrs. 964 – 969; periode 1874-1964) betreffende de synagoge van de Sefardische gemeenschap in de Hoveniersstraat. Deze dossiers handelen over de herstellingswerken aan de synagoge in de Pieter Potstraat, de bouw van de synagoge door Joseph De Lange, herstelling van oorlogsschade (o.a. aan de glasramen en de elektriciteitsinrichting), …