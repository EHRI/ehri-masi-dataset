זיכרונות של הרי ברלין, יליד 1913 Warszawa פולין, על קורותיו בגטו Wilno, במחנות Kivioli, Dautmergen, Stutthof ועוד

כתב יד מקור

187 pages/frames

זיכרונות של הרי ברלין, יליד 1913 Warszawa פולין, על קורותיו בגטו Wilno, במחנות Kivioli, Dautmergen, Stutthof ועוד "פרקי הזיכרונות": הפרידה (עמ' 28-10) החיים בגטו Wilno; הפרדה בין גברים לנשים באקצית החיסול של הגטו ב-1943; הפרדה מאשתו; ריכוז עם הגברים היהודים ברחוב תחת משמר; תלייה פומבית של שני גברים ואשה לפני הגירוש למחנות; "Stutthof" (עמ' 43-29) העברה ל-Stutthof; החיים במחנה; ספיגת מכות והתעללות בהגעה למחנה; העברה למקלחות; עבודה בהעברת שקי צמנט של 50 ק"ג, הערמתם בפירמידה והחזרתם למקום שממנו נלקחו; "התעמלות" של שעות כתירוץ להתעללות וגילויי סדיזם נוספים; בקשתו לעבוד במקצועו כרופא שיניים בבלוק; ציווי הקאפו על עקירת שן לכל אסיר שמתלונן על כאבים; "אסטוניה, המחנה הראשון" (עמ' 102-44) החיים במחנה Kivioli; עבודה במכרות; העברה לעבודה כרופא שיניים; העברה למחנה של משלוחי נשים ממחנה Auschwitz; העברת משלוח ממחנה Kaiserwald למחנה; העברה למחנה של קבוצת אסירות גרמניות, רובן פושעות; שיבוצן בתפקידים מועדפים בידי הס"ס; יחסן האוהד של האסירות לאסירים רופאים; הפצצות מהאורי בידי מטוסים של הצבא האדום; קיום סלקציות תכופות עם התקרבות החזית; יציאת אנשי הס"ס מהמחנה ושיבתם כעבור כמה ימים; מסירת קופסה מלאה בתכשיטים וכתרי שיניים מזהב מגואלים בדם הקורבנות לרופאים יהודים עם הוראה לנקותם ולהתיך את הזהב; סלקציה וגירוש הרופא האחראי ומנהל המחנה היהודי לפני חיסול המחנה; הבאת בגדי הנרצחים כעבור כמה שעות; "ביצה" [מחנה Dautmergen], עמ' 135-103 החיים במחנה ובכלל זה ספירת המתים בבוקר; מאבק מתמיד להשגת מזון; שלשולים בלתי פוסקים; רחצה במי קרח ויציאה רטוב לכפור בחורף; ספיגת מכות יומית; ביקורים אצל הספר והגלח תמורת שוחד של מנת אוכל כהכנה לסלקציות צפויות; הוצאות להורג של אסירים שהסתירו דבר ערך כלשהו על-ידי תלייה בידיים; שמיעת שמועות על חיסול המחנה; הפרדת החולים וה"מוזלמנים". "לקרת הסוף" (עמ' 207-136) העברה בצעדת מוות; העברה בצעדה על כביש אספלט עד מסילת רכבת ודחיסה עם האסירים לקרונות חצי פתוחים; העברה ללא מים במשך יומיים; בהמשך עצירות מדי פעם ויציאת אסירים בליווי שומרי הס"ס לשתיית מים; עצירה וקבלת חבילות מזון מנציגי ארגון הצלב האדום הבינלאומי בפיקוח אנשי הס"ס; העברה ברכבת עד קבלת הוראה מן שומרים להוציא בגדים לבנים כאות כניעה; מפגש ראשון עם האוכלוסייה הגרמנית; ארגון של עזרה רופאית ראשונה ביוזמת קצין אמריקאי וטיפול באסירים משוחררים בבית חולים זמני; החיים לאחר השחרור.