P.12 - ארכיון חיים פזנר, נציג הסוכנות בשוויץ בתקופת מלחמת העולם השנייה

Original and Xerox copies, 126 תיקים

תעוד-אישי

תעוד רשמי

דו"חות

רשימת שמות

כספים וחשבונות

מכתב

דוח-סקירה

מברק

newspaper clippings

פזנר רגינה

החומרים נמסרו ליד ושם על ידי

P.12 - ארכיון חיים פזנר - נציג הסוכנות בשוויץ בתקופת מלחמת העולם השנייה בחטיבה תיעוד מגוון שאסף ד"ר חיים פזנר (Chaim Posner/Pazner) במשך חייו, ברובו בעת כהונתו בתור מנהל המשרד הארצישראלי ב-Geneve, שוויץ. התיקים 80-112 כוללים תיקים של הוועד לענייני פליטים (War Refugee Board) בארה"ב. התיקים 115-126 כוללים תיעוד אישי של פזנר ותיעוד על אודות פעילותו לאחר המלחמה, ובכללה תפקידו בתור סגן מנהל יד-ושם. חיים פזנר נולד ב-Kowal שבפולין ב-4 בינואר 1899. בצעירותו היה פעיל בתנועת הנוער החלוץ באיזור Wloclawek בפולין, ושימש בתור סגן מנהל בית הספר התיכון העברי בעיר Wloclawek. בשנים 1922-1920 היה מנהל ועד העזרה ב-Danzig למען הפליטים מפולין. בשנים 1923-1921 שימש גם בתור נציג סוכנות הטלגרף היהודית JTA בעיר. הוא היה מראשי "התנועה למען ארץ ישראל העובדת" ב-Wloclawek, נבחר לציר בקונגרס הציוני ה-12 ב-Karlsbad ולכנסים ציוניים אחרים. בשנים 1937-1931 עמד בראש ההסתדרות הציונית "העובד" ב-Danzig. ממאי 1934 ועד סוף 1938 שימש פזנר בתור מנהל המשרד הארצישראלי ב-Danzig. עבודתו הסתיימה משום שנאלץ לנטוש את Danzig. בשנת 1939 קיבל תואר דוקטור למדעי המדינה מאוניברסיטת Basel. מ-1 בינואר 1940 ועד סוף שנת 1948 שימש פזנר בתור מנהל המשרד הארצישראלי ב-Geneve, וחלק מהזמן גם בתור נציג מחלקת הכספים של הסוכנות היהודית באירופה. בנובמבר 1948 הצטרף למשרד האוצר, ושימש בתור נציג המשרד באירופה עד 16 באפריל 1953. בשנים 1953-1945 כיהן גם בתור מרצה לשפה העברית ולספרות עברית של ימי-הביניים באוניברסיטת Geneve. לאחר מכן, עבר פזנר להתגורר בישראל ובין השנים 1956-1953 שימש בתור מנהל מחלקת ההכנסות באגף מטבע החוץ במשרד האוצר בירושלים. בשנים 1960-1957 שימש בתור יועץ כלכלי בשגרירות ישראל בארגנטינה ובאורוגוואי ובשנים 1962-1960 בתור ציר כלכלי ליד שגרירות ישראל בשוודיה. הוא שימש בתור חבר מזכירות המוסד לביקורת ושופט בבית-הדין העליון של מפלגת מפא"י. ב-1962 פרש לגמלאות, ומאז עסק בין היתר בכתיבה וכתב את הספר "Zur Planwirtschaft der Sowietunion" בנושא הכלכלה המתוכננת בברית המועצות וספרים נוספים.