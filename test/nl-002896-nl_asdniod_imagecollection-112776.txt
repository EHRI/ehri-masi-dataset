Kindermonument 'Markt voor Joden' bij de ingang van ...

Kindermonument 'Markt voor Joden' bij de ingang van de speeltuin Zuid, tussen de Lekstraat en de Trompemburgstraat in Amsterdam, Rivierenbuurt. Het monument herinnert aan de scheiding die de bezetter aanbracht tussen joden en niet-joden. Joodse kinderen kwamen terzijde te staan. Het herinnert in het bijzonder aan de joodse markt die op 3 november 1941 op het speeltuinterrein geopend werd. Een toelichting op het monument meldt dat van de 17.000 joodse buurtbewoners er 13.000 in vernietigingskampen zijn omgebracht. Het beeld is vervaardigd door Truus Menger, partner van Hannie Schaft in het verzet.