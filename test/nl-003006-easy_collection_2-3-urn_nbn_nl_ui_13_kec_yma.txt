Getuigen Verhalen, Anna's Stille strijd: Doven in de oorlog, interview 06

De geïnterviewde is geboren in september 1942 in Amsterdam. Hij komt uit een Joodse familie. Hij had twee zussen. Tijdens de oorlog zijn ze allemaal ondergedoken op verschillende plaatsen. Hij was de enige in het gezin die doof was. Toen hij 6 maanden oud was is hij via het Rode Kruis naar een pleeggezin gebracht in Helden, Limburg. De pleegouders waren streng katholiek. Na de oorlog hebben zijn ouders hem opgehaald uit Limburg en naar Amsterdam gebracht. Het deed voor hem toen vreemd aan dat hij niet meer bij zijn pleegouders woonde. Hij hield nog wel contact met zijn pleegouders. Later kon hij alles pas goed verwerken, de situatie is heel verwarrend voor hem geweest. Hij heeft over deze periode een toneelstuk gemaakt. Het is een toneelstuk gemaakt over het boek van zijn moeder. Zij heeft beschreven wat ze heeft meegemaakt in de oorlog. Het maken van het toneelstuk heeft hem erg geholpen bij de verwerking. Vroeger was de geïnterviewde goudsmid, voor 36 jaar, en nu zit hij in het bestuur van DovenShoa. Hij werd zich er pas na zijn schooltijd van bewust dat hij joods was en had er in het begin moeite mee om dat anderen te vertellen. Via een joodse vriendin leerde hij hier beter mee omgaan.