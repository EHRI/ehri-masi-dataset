M.9 - אוסף שמעון ויזנטל, ארכיון המרכז לתיעוד יהודי (Juedische Historische Dokumentation) בלינץ ,1938-1951

Original and Xerox copies, 861 תיקים

עדות

תעוד רשמי

תיעוד-משפטי

תיעוד של נרדפים

שמות פושעים

דוח-סקירה

רשימת פושעים

שמעון ויזנטל

החומרים נמסרו ליד ושם על ידי

אווסף שמעון ויזנטל, ארכיון המרכז לתיעוד יהודי (Juedische Historische Dokumentation) בלינץ, 1938- 1951 המהנדס שמעון ויזנטל יליד Buczacz פולין יסד את המרכז לתיעוד היסטורי יהודי ב-Linz ב-1947. מאז שחרורו ממחנה Mauthausen באוסטריה פעל ויזנטל לאיתור פושעי מלחמה ומעצרם, היה הרוח החיה באיגוד האסירים לשעבר של מחנות הריכוז באוסטריה וממייסדי התנועה הבינלאומית של אסירי הנאצים לשעבר. כיושב ראש הקהילה היהודית ב-Linz וכנציג הג'וינט עמד ויזנטל בראש הניצולים באיזור הכיבוש האמריקני ולחם למען זכויותיהם. כמו כן ריכז את ההכשרה המקצועית באוסטריה כולה. שמעון ויזנטל המשיך בפעולותיו לגילוי פושעים ולהבאתם לדין גם לאחר מסירת ארכיונו ליד ושם ב-1955. איגוד הקהילות היהודיות באוסטריה הזמין את שמעון ויזנטל בשנת 1961 לנהל את המרכז לתיעוד יהודי ב-Wien. בתיעוד שמסר ויזנטל לארכיון יד ושם יש תיעוד מינהלי של המרכז ובעיקר תעודות נאציות מקוריות והעתקים חתומים בנושאים שונים, כגון: המדיניות נאצית, תכנון התחיקה נגד היהודים והוצאתה לפועל, תכנון ה"פתרון הסופי" וביצועו כולל תיעוד רב על אודות גירושים ומערך מחנות הריכוז הנאציים. בארכיון גם רשימות של פושעי מלחמה וכרטיסיות עם שמות פושעים המסודרות על-פי מחנות הריכוז ומקומות ביצוע הפשע, התכתבות עם ארגונים וועדות יהודיות ועם מוסדות בנוגע לפושעי מלחמה ולכידתם, עדויות נגד משתפי פעולה יהודים ותיעוד על אודות משפטי כבוד נגד יהודים שהואשמו בפשעים בימי המלחמה. בנוסף לכך, יש בארכיון חומר מקורי על אודות חיי הניצולים במחנות העקורים, הגירת ניצולים יהודים באוסטריה והשתקעות בה לאחר המלחמה, הקמת הקהילה היהודית ב-Wien והפעילות למען הנצחת זכר השואה.