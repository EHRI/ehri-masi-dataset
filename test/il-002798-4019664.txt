P.25 - ארכיון אריך קולקה, הסטוריון של יהדות צ'כיה וסופר

P.25 - ארכיון אריך קולקה

דפוס

כתב יד

מכונת כתיבה

קסרוקס

כתב יד, 71 תיקים

P.25 - ארכיון אריך קולקה, הסטוריון של יהדות צ'כיה וסופר אריך שון (Erich Schon) נולד ב‏-18 בפברואר 1911 בעיירה וסטין (Vsetin), מורביה (כיום ברפובליקה הצ'כית), להוריו Malvina ו-Siegbert Schon, ונפטר בירושלים ב-12 ביולי 1995. אחרי המלחמה שינה את שם משפחתו ל-Kulka, שם המשפחה של אשתו הראשונה Elly Kulka שלא שרדה את השואה. מסכת המעצרים של אריך החלה ביוני 1939, תחילה במעצר בידי הגסטפו ב-Brno ולאחר מכן במחנות Dachau, Sachsenhausen ו-Neuengamme, עד שבנובמבר 1942 גורש למחנה Auschwitz. הוא קיבל את המספר 73043 ונשלח לעבוד במחנה (Auschwitz II (Birkenau בהחזקה ובתיקוני מתקנים ומכונות. בינואר 1945 עם התקרבות הצבא האדום, במהלך פינוי אסירים מ-Auschwitz, הגיעו אריך ובנו אוטו Otto ברכבת לתחנה ב-Moravska Ostrava. משם ברחו ומצאו מסתור בבתי מכרים צ'כים באזורי מורביה. קורות חייו של אריך קולקה מתקופת המלחמה מתוארים בספרו From Suffering to Resistance. מיד עם תום המלחמה כתבו אריך קולקה וידידו אוטה קראוס (Ota Kraus) את הספר הראשון אודות Auschwitz-Birkenau "בית חרושת למוות" (Death Factory). ספרם פורסם לראשונה בצ'כית ב-1946 ומאז תורגם לשפות רבות. כמו כן, בשנים 1947-1946 הוא הופיע כעד במשפטים נגד פושעי מלחמה שנערכו בפולין. במהלך שנות ה-60' המשיך אריך קולקה להעיד במשפטים נגד אנשי ס"ס על פשעיהם ב-Auschwitz. לאחר הפלישה הסובייטית לצ'כוסלובקיה בשנת 1968 עלה אריך קולקה לישראל והמשיך בפעילות המחקר שלו באוניברסיטה העברית וביד ושם. את ספריו הוא תרם לספריית בית טרזין בגבעת חיים (איחוד) ואת ארכיונו ליד ושם. החטיבה על שם אריך קולקה תיעוד אישי ומשפחתי; תיעוד בנוגע למשפט נגד המחבר האנטישמי הצ'כי Sebesta שהשמיץ את אריך קולקה; מאבק לטיהור שמם של אנשי זונדרקומנדו כנגזר מספרו של Herman Langbein על "אנשים באושוויץ"; משפטים נגד פושעי מלחמה נאצים; תיעוד בנוגע להכחשת השואה; בריחת אסירים מ-Auschwit-Birkenau; מחקרים שערך ופרסם אריך קולקה במהלך חייו, בעיקר על לוחמים יהודים בצבא סבובודה בברית המועצות; מאבקו של קולקה נגד אנטישמיות ואנטי-ציונות באירופה, במיוחד נגד ניאו-נאצים ומכחישי שואה; קטעי עיתונות ופרסומים שיצאו לאור מטעם הוועדה הציבורית של ניצולי אושוויץ בישראל; תיעוד בנוגע ליהודי צ'כוסלובקיה לדורותיהם; אוספי עדויות ומאמרים ששימשו את אריך קולקה במחקריו; אוספי עדויות מוקלטות, בעיקר עם אנשי זונדרקומנדו.