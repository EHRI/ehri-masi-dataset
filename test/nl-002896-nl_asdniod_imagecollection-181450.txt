Het affiche van de film 'De Eeuwige Jood', die verplicht ...

Het affiche van de film 'De Eeuwige Jood', die verplicht moest worden gedraaid. In oktober 1941 ging de film 'De eeuwige Jood' in premiere. In deze antisemitische 'documentaire' werden joden vergeleken met ratten die uitgeroeid moesten worden. Het bijbehorende affiche was in het geheim vervaardigd door de ook na de oorlog populaire tekenaar Hans Borrebach. Dit affiche is onderdeel van de 'Verzameling De Roos', vernoemd naar de nalatenschap van drs. Jan de Roos, geboren te Leeuwarden op 1 maart 1902 en overleden op 10 januari 1986. De Roos kwam gedurende de oorlog mede aan het affichemateriaal door zijn werk op het Gemeentehuis van Achtkarspelen, waar hij de hand wist te leggen op door de Nederlandse en Duitse overheid verstrekte affiches. Soms haalde De Roos net opgehangen affiches van de muur, of vroeg hij aan de beheerders van de distributiepunten om zojuist gearriveerde exemplaren van de proclamaties en verordeningen. De hele 'Verzameling De Roos' bevat meer dan 1700 affiches, waarvan ongeveer een derde deel betrekking heeft op Friesland.