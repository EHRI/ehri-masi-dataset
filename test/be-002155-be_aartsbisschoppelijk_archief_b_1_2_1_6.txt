Archief van aartsbisschop Jozef-Ernest Van Roey.

ca. 30 s.m.

We noteren in dit bestand vooreerst het nr. II/41. Het gaat om 4 omslagen met alfabetisch op familienaam geordende subdossiertjes (1941-1945) die briefwisseling bevatten van mensen die een beroep doen op aartsbisschop van Roey in het kader van de Jodenvervolgingen – vb. voor bescherming, het opvragen van doopaktes, interventie ten gunste van personen geviseerd door de antisemitische maatregelen, gevangenen opgesloten in de Dossinkazerne of Breendonk, … Onder nr. I/2 vinden we een dossier “bekering van Joden + doopacties” (ca. 1934-1939) waarin enkele brieven zitten inzake het dopen van Joden. Ten slotte vermelden we nog het dossier inzake antisemitisme (onder nr. I/3), met daarin antisemitische brieven gericht aan de aartsbisschop en documentatie (knipsels, brochures).