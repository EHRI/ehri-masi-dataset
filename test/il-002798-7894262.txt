P.55 - ארכיונו האישי של Dr Heinz E.Samson

DVD

דפוס

כתב יד

מכונת כתיבה העתק

מכונת כתיבה מקור

מקור

P.55 - ארכיונו האישי של ד"ר Heinz E. Samson באוסף תיקים מארכיונו הפרטי של ד"ר Heinz E. Samson. תיאור האוסף: התיעוד עוסק בחלק מרכושה של משפחת Samson, שמוצאה בעיר Norden בצפון גרמניה. ישנו תיעוד מהתקופה שלפני המלחמה לגבי מיסים ולגבי נכסים בבעלות משפחת Samson, תכתובות עם הרשויות הגרמניות לפני ולאחר המלחמה, מסמכים ותעודות אישיים, מסמכים על שיקום בית הקברות היהודי של Norden בתמיכת משפחת Samson לאחר מלחמת העולם השניה, חנוכת אנדרטה בבית הקברות היהודי של Norden, עבודת צדקה, עלונים וכתבי עת בנושאים הקשורים להסטוריה של יהודי Norden. אודות ד"ר Heinz E. Samson: ד"ר Heinz Ewald Samson נולד ב-20 בספטמבר 1920 ב-Norden שבמזרח פרוסיה ב-Lower Saxony, גרמניה. הוריו, Heinrich ו-Paula Samson, היו בעלי בית עסק לזרעים ב-Norden. בעקבות החלת חוקי נירנברג ב-1935 גורש Heinz מבית הספר בגיל 15, וכך נמנע ממנו להשלים את חוק לימודיו. העסק המשפחתי הוחרם ואביו של Heinz נאסר ונכלא במספר מקרים. ב-1939, לאחר קבלת איומים מהגסטפו, עזב Heinz את בית משפחתו ב-Norden כשבכיסו רק 10 מרקים (Reichsmarks). הוא עשה דרכו לאנגליה, שם המתין לבני משפחתו. ואולם אחותו Gerda גורשה ל-Auschwitz ב-24 באוקטובר 1942 והוריו גורשו ל-Minsk ב-10 בנובמבר 1942, משם לא חזרו. לאחר שהתיישב ב-London, למן ייצור כלים ב-Vickers Armstrong. לאחר מכן היה לחבר בחיל האוויר המלכותי והשתתף בקרב על אנגליה. לאחר תום מלחמת העולם השניה, עבד בייצור כלים. ב-1950 הקים חברה משלו, H.E. Samson בע"מ. לאחר קשיים התחלתיים, הצליח להקים מפעלי פלדה גדולים ב-London, ואחר כך גם ב-Birmingham, ב-Sheffield, ב-Swansea וב- Dublin (אירלנד). ד"ר Heinz E. Samson נאלץ למכור את החברה בשל מחלה ב-1988. הוא ורעייתו Editha עברו לשוויץ. הזוג השתתף בפעילות חברתית ותרבותית ובפעולות צדקה. הקולג' הירושלמי לטכנולוגיה ואגף של בית החולים הרצוג בירושלים נמנים עם הפרויקטים המרשימים שד"ר Heinz E. Samson סייע בהקמתם. הוא נמנה גם עם תורמי יד ושם. ד"ר Heinz E. Samson נפטר ב-3 בספטמבר 2009 בשוויץ. תיעוד בולט מתוך האוסף: - התכתבות בין Heinrich Samson ובין רשויות המס של Norden, מסמכי מס, 1944-1935; - דוח ביקורת מס מ-1935, מאזנים ותיעוד של תרומה בכפיה מרכוש יהודי (Judenvermoegensabgabe), מהשנים 1941-1935; - דוחות עסקיים, 1938-1937; - תעוד של המכירה הכפויה של נכסיה החקלאיים של משפחת Samson ב-1939; - דוח פיננסי של ה-SA Standarte I לאחר פרעות ליל הבדולח; - כמות וסוגי הנכסים של משפחת Samson בתקופה שלפני המלחמה ובזמן המלחמה; - תעוד של נכסי משפחת Samson לפני המלחמה, ובכללו התכתבות בנוגע לתביעות להשבת נכסים, מהשנים 1996-1925; - התכתבות ותיעוד בנוגע לחילוקי הדעות בעניין הבעלות ותרומת פסנתר כנף ב-1995, כולל תיעוד מקורי, 1997-1914; - תיעוד אישי ותעודות של משפחת Samson מהשנים 1956-1807; - דרכון גרמני שהונפק עבור Heinz E. Samson ב-1936; - תעודות לידה, פטירה ונישואין של בני משפחה שונים, 1950-1912; - מסמכי ירושה, צוואה, 1950-1912; - אילן יוחסין ורשימות של קורבנות, בכללם בני משפחה, 1945-1935; - תעודה בנוגע להפקעת נכסי משפחת Samson מ-1942; - התכתבות בין ד"ר Heinz E. Samson ובין מוסדות שונים, אנשים פרטיים, חברים ומכרים, בעיקר מהעירNorden, מהשנים 2003-1962; - תעוד בנוגע להקמת Arbeitsgruppe Synagogenweg ופעילויותיה, 1997-1985; - שיקום בית הקברות היהודי ב-Norden והקמת אנדרטת זכרון, 2003-1993; - הקמת תערוכת קבע על ההסטוריה של הקהילה היהודית ב-Norden ב-Ulrichsgymnasium ב-Norden, ב-1995; - תמליל נאום שנשא ד"ר Heinz E. Samson בחנוכת האנדרטה בבית הקברות ב-2003; - עלונים, כתבי עת ופרסומים אחרים הקשורים להנצחת השואה ב-Norden ובאזור מזרח Frisia מהשנים 1994-1988; - קטעי עתונות בנוגע לפעולות לזכר הקהילה היהודית של Norden ובנוגע ליחסים בין יהודים ונוצרים לאחר מלחמת העולם השניה, מהשנים 2003-1984; - פעולות לזכר הקהילה היהודית של Norden שאבדה, 2003-1988; - ביקורים של יהודים, תושבים לשעבר ב-Norden בעירם, 1988-1986; - פעילות צדקה של ד"ר Heinz E. Samson ב-London, אנגליה, 2003-1994; - ארועים הקשורים לתרבות ולמורשת היהודית בצפון גרמניה, 2003-1984; - חנוכת האנדרטה בבית הקברות היהודי, 2003.