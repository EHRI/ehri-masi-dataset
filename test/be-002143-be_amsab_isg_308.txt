Archief van Lydia Chagoll.

91 nrs. (1,54 s.m.).

Dit bestand bevat archiefmateriaal dat vooral dateert van de jaren vóór de samenwerking tussen Chagoll en Buyens. We noteren vooreerst allerlei persoonlijke documenten zoals privé-briefwisseling, diploma’s, stukken in verband met de studies van Chagoll enz. Verder heeft dit archiefbestand vooral betrekking op haar danscarrière – onder meer het Ballet Lydia Chagoll. Het bevat programma’s, notities, contracten met dansers, overeenkomsten met vb. de BRT/RTB, recensies van opgevoerde stukken, allerhande thematische dossiers (vb. over het opdoeken van het Ballet Lydia Chagoll in 1970) maar vooral briefwisseling met ministeries en officiële instanties, buitenlandse dansgezelschappen, radio- en televisiezenders, dansers en danseressen, … inzake subsidies, audities en sollicitaties, balletvoorstellingen, choreografieën, administratieve zaken, aanvragen voor optredens, auteursrechten, … In verband met haar functie als danspedagoge en lesgeefster vinden we o.a. cursussen, documentatie en briefwisseling inzake het geven van balletlessen in allerlei academies, scholen en conservatoria. Ten slotte bevat het bestand ook materiaal daterend van na de danscarrière van Chagoll – zoals proefdrukken van dichtbundels, een dossier inzake de Stichting Auschwitz (nr. 76; jaren 1990-1997), een reeks dossiers over een geplande kroniek over het leven en werk van Chagoll en Buyens, …