Getuigen Verhalen, Papua's in diaspora, interview 19

De geïnterviewde is geboren in Nafri aan de Jotefa baai. Haar vader kan nauwelijks schrijven. Ze vlucht met haar familie naar het oerwoud. Na de komst van de Amerikanen gaan ze terug naar hun dorp. Het dorp is plat gebombardeerd, waaronder ook hun huis. Ze worden geëvacueerd naar Engros. Ze vertelt over haar ontmoeting met de Amerikanen en wat ze meebrachten. Ze gaat na de oorlog naar de lagere school op het eiland Debi. Ze mag van haar ouders niet naar de meisjes vervolgschool. Ze vertelt over haar leven als kind. Door een voorgewende ziekte komt ze in het ziekenhuis in Hollandia terecht en krijgt vervolgens het aanbod om daar als huishoudelijke hulp te werken. Via een zuster uit het ziekenhuis wordt ze alsnog toegelaten tot de meisjes vervolgschool in Genjem. Na de MVVS helpt ze bij vrouwenvereniging vervolgens doorloopt ze de tweejarige opleiding voor de dorpsverpleegsters, moeder en kindzorg in Hollandia. Gaat weer terug naar Genjem en krijgt daar haar eigen kliniek. De geïnterviewde maakt deel uit van de ervaringsgemeenschap van ooggetuigen van een migratiegeschiedenis van Nieuw Guinea naar Nederland.