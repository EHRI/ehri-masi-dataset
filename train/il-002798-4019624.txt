M.4 - בולטינים של ועד ההצלה של הסוכנות היהודית בארץ-ישראל, 1959-1937

נייר, 2 מטרים

תעוד רשמי

brochure

דוח-סקירה

מכתב עדות

עדות

בולטינים של ועד ההצלה של הסוכנות היהודית בארץ-ישראל, 1959-1937 בחטיבה 220 תיקים ובהם פרסומים שונים כגון בולטינים, דוחות, מכתבים וסקירות ובכללם מידע על מצב יהודי אירופה הכבושה בתקופת מלחמת העולם השנייה. ארגונים יהודים בארץ-ישראל, טורקיה (Istanbul) ושוויץ אספו את המידע, ריכזו אותו והפיצו אותו בתקופת המלחמה ובשנים הראשונות שלאחריה. חלק מהפרסומים נועדו להפצה בין חברי הארגונים בלבד. המידע נאסף מתוך עיתונים בינלאומיים שיצאו לאור באירופה הכבושה ובעולם החופשי, ממכתבים שהוברחו מאירופה הכבושה ומעדויות שמסרו פליטים שהצליחו לברוח ולהגיע לארץ-ישראל או לארצות נייטרליות. בסקירות בפרסומים השונים יש ידיעות על אודות רדיפת היהודים והשמדתם באירופה ועל מצב הפליטים היהודים בתקופת המלחמה ולאחריה. בין הארגונים שאספו את המידע, ריכזו אותו והפיצו אותו היו הסוכנות היהודית, ועדת ההצלה שליד הסוכנות היהודית, תנועת החלוץ, ועדים לענייני יהדות פולין בארץ-ישראל, ב-Istanbul וב-London, הקונגרס היהודי העולמי וארגוני פליטים, ארגוני סיוע וארגוני הצלה שפעלו בארצות החופשיות. בחטיבה גם: - תיקים של ארגון הצלב האדום ב-Geneve ובהם דוחות על אודות הפעילות בתקופת המלחמה; - פרסומים על אודות גילויי אנטישמיות ורדיפת היהודים בגרמניה ובארצות אחרות בשנות השלושים; - אוסף של דוחות, סקירות ומכתבים של הקונגרס היהודי העולמי מתקופת המלחמה ולאחריה, ובהם מידע על מצב היהודים בצ'כלוסובקיה.