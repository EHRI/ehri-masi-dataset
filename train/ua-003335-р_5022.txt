Архівна колекція документів з історії краю (Вінницька область)

189 справ

У низці справ колекції містяться документи про переслідування та масове знищення єврейського населення під час німецько-румунської окупації, фотокопії документів про підготовку до переселення євреїв у гетто, оголошення німецької і румунської окупаційної влади про податки і контрибуції, що накладалися на єврейське населення міст Вінниці, Жмеринки, Гайсина, Могилева-Подільського, фотографія ексгумації могили розстріляного єврейського населення м. Хмільника та ін. [оп. 1, спр. 141, арк. 1, 12, 19, 32].  

Зберігаються копії хронологічних довідок про нацистську окупацію населених пунктів Вінницької облaсті і звільнення їх частинами радянської армії. У вказаній вище групі документів міститься інформація про розстріл єврейського населення в період 1941–1943 рр. в містах Вінниці, Хмільнику, Літині та ін. [оп.1, спр. 148, 174, арк. 1–29]. 

Наявні копії та витяги з документів щодо окупаційного режиму на території Вінницької області, в тому числі щодо переслідування та знищення єврейського населення, радянських активістів, партизанів та підпільників [спр. 148, арк. 19, 32, 40]. 

Участь євреїв у радянському підпільному і партизанському русі  знаходить відображення в копіях довідок, доповідних записок, нагородних документів; в тому числі про бойові  дії окремої єврейської роти ІІ партизанського з’єднання ім. Сталіна [оп. 1, спр. 142, 148].