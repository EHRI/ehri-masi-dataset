Collectie Letterenhuis.

ca. 18000 affiches, 412000 brieven, 42500 foto’s, 7250 kunstwerken.

In de collectie van het Letterenhuis – een omvangrijk geheel van archivalia, documentatie en iconografisch materiaal – vinden we heel wat stukken die voor deze gids relevant zijn. De onderwerpsmappen bevatten doorgaans vooral krantenknipsels, brochures, programmaboekjes, publicaties, flyers, affiches, uitnodigingen en vaak ook losse archiefstukken. Via de Agrippa-databank kan men bladeren in de collectie, zoeken op naam (van personen of organisaties), of zoeken in de archiefbeschrijvingen. We noteren vooreerst dossiers op naam van personen van Joodse afkomst, of organisaties of thema’s die betrekking hebben op het Jodendom en de Joodse bevolking. De map “Joodse Verenigingen” (V379) bevat bijvoorbeeld programmaboekjes en brochures in verband met o.a. Cercle Musical Juif, de ‘Centrale’, Cercle Culturel Juif, Zeire Agudat Israel en Belgique section Anvers, toneelvoorstellingen van de Trupa Wilenska, Habimah (“Hebreeuws Kunsttheater”), Joodsche Kunstenaars Theater, Studio Theater, Verein Kadimah, Théâtre Académique Juif de Moscou, Palestiniaansch Theater “Ohel”, Joodsch Volkstooneel, Jiddische poëzieavonden in de Koninklijke Vlaamse Opera, … Andere relevante dossiers zijn o.a. “Joodse gemeente” (G27), “Joodse Kulturele Kring” (K90443), Romi Goldmuntz (GG19), Marten Rudelsheim (R813), Ida Wasserman (W292), Louis Strauss (S9335), Marc Turfkruyer (T446), Sam Tolkowsky (T3701), Fonds Alex De Vries (F39565), Alex de Vries (V9123), Volksverwering (V7595), Wandelende Jood (WW52), Cercle Musical Juif (C2043), Romi Goldmuntz Centrum (G518), Pierre Theunis (T2734), Max Horn (H8154), Joods Museum voor Deportatie en Verzet (JJ82), Joods Museum van België (JJ65), Antwerps Joods Historisch Archief (AA70), … Vrij zoeken in de Agrippa-databank levert vaak ook verwijzingen op naar personen of organisaties die geen eigen onderwerpsmap hebben, maar wel vermeld worden in andere archieven. (Het trefwoord “Joods vraagstuk” levert bijvoorbeeld 3 brieven op in andere archieven die dit thema behandelen.)