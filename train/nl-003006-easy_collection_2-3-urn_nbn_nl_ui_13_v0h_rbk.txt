Getuigen Verhalen, Retourtje Sachsenhausen, interview 02

Cornelis Arkenbout heeft in de Tweede Wereldoorlog in het verzet gezeten. Hij is in mei 1944 opgepakt en naar kamp Vught vervoerd. In de nacht van 5 op 6 september is hij gedeporteerd naar concentatiekamp Sachsenhausen. Na de oorlog heeft hij aanvankelijk zijn leven weer opgepakt. In de jaren 70 heeft hij een Duitser aangevallen. Daarna is hij behandeld door prof. Bastiaanse. Cornelis Arkenbout geeft een gedetailleerd verslag van zijn verblijf in de concentratiekampen en de invloed die dat op de rest van zijn leven heeft gehad.