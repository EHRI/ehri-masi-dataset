P.22 - אוסף חוקר השואה נתן עק, 1938- 1976

כתב יד מקור

מכונת כתיבה העתק

מכונת כתיבה מקור

קסרוקס

P.22 - P.22 - אוסף חוקר השואה נתן עק, 1938- 1976 באוסף תיקים מארכיונו הפרטי של ד"ר נתן עק. תיאור האוסף: התיעוד עוסק בעיקר בחקר היבטים שונים של תקופת השואה בפולין ובצרפת. בתיק דפי מחקר, עדויות, קטעי עתונים, תכתובות ומסמכים בנוגע להגירת יהודים למדינות אמריקה הלטינית. אודות ד"ר נתן עק: - ד"ר נתן עק נולד ב-Janow, פולין, ב-19 במרס 1896. הוא היה פעיל בתנועת הנוער "גורדוניה" ופעיל ציוני, מורה, מחנך, כותב, עורך וחוקר שואה. ד"ר עק שירת בצבא האוסטרי בשנים 1918-1915 וקיבל תואר ד"ר למשפטים מאוניברסיטת Wien ב-1922. - עק כתב מאמרים שפורסמו ב-"Lemberger Togblatt" ב-1912, ב-"Wiener Morgenpost" (עורך Unser Ruf) מהשנים 1920-21, ב-"Folk un Land, Lodzer Tageblatt, Wiadomości Codzienne" (יידיש-פולנית) בשנים 1923-25, ושתף פעולה בפרסום שלושה כרכים של השנתון העברי, 1937-39. - בשל היותו מבוקש בידי הגסטפו, עזב את Lodz בנובמבר 1939 ועבר ל-Warszawa. שם השתתף בפעילויות עזרה הדדית תרבותית וכלכלית יחד עם יצחק קצנלסון ומנחם קירשנבאום. כחבר ארגון "תקומה" סייע בקידום השפה העברית, ושימש עורך לעתון של תנועת גורדוניה, "דבר הצעירים". עק ייסד וניהל את בית הספר התכון היהודי "תרבות". - ד"ר עק נמלט ל-Czestochowa ב-20 באוגוסט 1942, ומשם ל-Zaglebie. ב-1943 קיבל דרכון פאראגוואי וניסה לעזוב את פולין כאזרח זר. הוא נעצר וגורש למחנה Vittel בצרפת. במאי 1944 קפץ מרכבת הגירוש ל-Auschwitz ונמלט ל-Paris, שם חי במחבוא עד תום מלחמת העולם השניה. - ב-1945 ביקר בארצות הברית. - ד"ר עק עבד בשבועון "Unser Vort", ושימש עורך משנה לספרו של יצחק קצנלסון "Dos Lid funem Oysgehargetn Yidishn Folk" (השיר על העם היהודי שנהרג), שפורסם ב-Paris ב-1946-47. - ב-1948 עלה לישראל והחל בחקר השואה. בו בזמן, כתב מאמרים ל: "Der Tog", "Yiddishe Kempfer", "Tsukunft", "Hadoar", "Jewish Social Studies", "Die Goldene Keyt", "Das Vort" ו-"ניב הקבוצה". בנוסף שימש עורך של "קובץ מחקרים" של יד ושם ב-1954 לצד אריה לאון קובובי. - ד"ר נתן עק נפטר בתל אביב ב-22 בפברואר 1982. ספרים שפורסמו בידי נתן עק: - עק, נתן, "התועים בדרכי המוות - הווי והגות בימי הכליון", יד ושם, 1960; - עק, נתן (עורך), "יומן גטו וורשה (אדם צ'רניאקוב)", ארכיון יד ושם, כרך VII, שנת 1968; - עק, נתן, "שואת העם היהודי באירופה", יד ושם, 1975. שם עט: נתן עקרון (Nathan Akron), נתן קילט (Nathan Kilt), נתן בן מאיר (Nathan Ben Meir). מסמכים בולטים באוסף: - טיוטה של זכרונותיו של ד"ר נתן עק, Paris, יוני-יולי 1944; - טיוטה לא מתוארכת של תאורים וזכרונות מתקופת מלחמת העולם השניה ב-Lodz, ב-Warsaw וב-Vittel; - עדויות בנוגע לרדיפה ולרצח של יהודים ובנוגע למרד במחנה ההשמדה Sobibor; - מאמרים, חיבורים, דפי מחקר וטיוטות של מאמרים בנוגע להיבטים היסטוריים, פסיכולוגיים, תרבותיים וחברתיים של השואה, 1970-1945; - טיוטות של מאמרים לפרסומים של יד ושם, 1960-1956; - דוחות ודפי מחקר בנוגע להיבטים היסטוריים של השואה, 1961-1955; - תכתובות עם ארגונים וגופים שונים, 1945-1940; - תכתובת בין ד"ר נתן עק ובין ארגונים יהודיים בינלאומיים, ארגוני רווחה, סופרים, ניצולים וחוקרי שואה ובכללם דוחות, פרוטוקולים ועוד שעניינם ההיסטוריה של הרדיפה והחורבן של היהודים באירופה תחת הכיבוש הגרמני, מאמצי ההצלה ופרסומים בנושא, 1976-1956; - תכתובת בנוגע לפרסום מאמרים מחקריים בקובץ "מחקרים" של יד ושם, 1963-64; - מסמכים רשמיים של יד ושם; - עדויות של ניצולי שואה וקטע מתוך כתב האישום כנגד Fritz Wilhelm Oskar Fischer, בכיר בוורמכט; - עדויות שנכתבו בידי ניצולים והערות שנרשמו במהלך ראיונות או שיחות עם הניצולים; מסמכים רבים אינם מתוארכים, ולא כל מחברי המסמכים צויינו; - תיעוד ותכתובת בנוגע להצלת יהודים באמצעות שימוש בתעודות מסע זרות; - אינדקס של מסמכים בנוגע להצלת יהודים באמצעות שימוש בויזות או דרכונים של מדינות שונות; - תיעוד בנוגע להגירת יהודים, תעודות מסע ופעילויות של HICEM; - מסמכים בנוגע למאמצי הצלה של אסירים יהודים במחנות מעבר וריכוז שונים באמצעות שימוש בתעודות מסע זרות, בעיקר של אמריקה הלטינית; - רשימות של יהודים שהותר להם לקבל דרכונים ומסמכי אזרחות של הקונסוליות של האיטי, הונדורס, פרגוואי, פרו ואל-סלוודור Salvador; - מאמר בנוגע לפעילות של ארגוני רווחה יהודיים (HICEM ,HIAS ,ICA ו-Emigdirect); - קטעי עתונים בצרפתית, בגרמנית, ביידיש, באנגלית, בעברית ועוד שנאספו בידי ד"ר נתן עק, 1970-1943; - מסמכים בנוגע לרדיפה של יהודים גרמנים בשואה; - תוכן עניינים לארכיון Silberschein, רשימת קיצורים; הוראות בנוגע לתרגום היומנים של אדם צ'רניאקוב.