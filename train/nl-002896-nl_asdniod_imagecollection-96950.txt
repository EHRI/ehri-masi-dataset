Nieuwezijds Voorburgwal, Amsterdam. Zomer 1942. SD-agenten ...

Nieuwezijds Voorburgwal, Amsterdam. Zomer 1942. SD-agenten controleren op de Nieuwezijdse Voorburgwal het persoonsbewijs van joodse burgers. Begin januari 1941 was de verplichte registratie van joden bij het bevolkingsregister afgekondigd. Het bewijs van aanmelding diende men altijd bij zich te dragen. Om te bepalen of iemand joods was, werd in de zomer van 1941 bepaald dat in het persoonsbewijs van zogenaamde 'Volljuden' op twee plaatsen een grote J moest worden aangebracht. Joden waren vanaf dat moment bij straatcontroles eenvoudig te onderscheiden van niet-joden.