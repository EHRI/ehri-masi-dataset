Kindertransporten 'Joodse kinderen in kamp Vught' - Interview 03, DAVE FURTH

Dave Furth (*11-02-1943) is de enige zoon van Jacques Furth. Op de avond van zijn tweede verjaardag wordt vader van huis gehaald en naar kamp Vught gebracht. Hiervandaan geeft hij zijn vrouw de opdracht om Dave te laten onderduiken. Dave komt bij een pleeggezin in Limburg terecht en heeft het daar goed. Zijn moeder wordt in Auschwitz vermoord, vader overleeft de kampen. Dave gaat na de oorlog bij zijn vader en stiefmoeder in Amsterdam wonen. Vader praat nooit over zijn overleden vrouw, Dave’s moeder. Dat is Dave hem kwalijk gaan nemen. De relatie tussen vader en zoon wordt sterk bepaald door de oorlogsgevolgen. Dave Furth’s verhaal is een uitgesproken voorbeeld van een onderduikkind; en van een tweede-generatie-problematiek. Zie ook een korte montage 'Het kind dat moest onderduiken' (lengte: 00:11:34) uit twee getuigeninterviews: vader Jacques en zoon Dave Furth. Een scherp gesneden item waarin de duidelijk wordt hoe de oorlog de relatie tussen vader en zoon heeft verstoord. Vader Jacques heeft vanuit kamp Vught er op aangedrongen dat zijn twee-jarige zoontje in onderduik werd gebracht, maar hij heeft niet zijn vrouw zelf hiertoe aangespoord. Zij werd vermoord in Auschwitz. Vader en zoon hebben hier complexe en dubbele gevoelens aan overgehouden. JKKV_2007_Het_Kind_Dat_Moest_Onderduiken_FURTH