Районні управи Херсонщини (ОАФ).

67 files

Постанови, накази, розпорядження Рейхскомісаріату України, Миколаївського  генерального комісаріату, польових комендатур, районних управ, сільськогосподарських  керівників районів, районних земельних управ, агроконтор про забезпечення збройних сил  сільгосппродукцією, планування і проведення сільгоспробіт, охорону посів від підпалів,  нову систему оподаткування, мобілізацію населення на різні роботи та ін. Звіти,  відомості, листування про хід сільгоспробіт, реєстрацію населення, політичний та  культурний стан районів, медичне обслуговування населення та ін. Витяги з протоколів  засідань сільських управ. Акти, відомості про стягнення штрафів з громадян. Довідки на  отримання хлібних карток. Патенти кустарів. Облікові картки бірж праці. Заяви,  біографії, характеристики осіб, які бажають виїхати до Німеччини, вступити до поліції.  Заяви розкуркулених радянською владою про повернення майна. Штатні розписи, списки  працівників районних і сільських управ. Списки сільських старост, поліцейських,  розкуркулених, військовополонених; німецьких сімей; робітників, службовців, фахівців.  Списки народжених, померлих, одружених. Списки сімей, що отримують допомогу від  окупаційної влади. Списки громадян, які були примусово вигнані чи добровільно виїхали  до Німеччини. Списки населених пунктів, колгоспів, медичних установ, шкіл по районах.  Документи бухгалтерського обліку, відомості на видачу заробітної плати працівникам рай  управ.