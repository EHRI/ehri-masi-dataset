Ze vertrokken meestal op een dinsdag, de treinen die ...

Ze vertrokken meestal op een dinsdag, de treinen die de joden uit Westerbork wegvoerden naar het oosten. Naar een bestemming die niemand met zekerheid kende, maar die door allen werd gevreesd. Twee dagen voor vertrek werden de transportlijsten opgesteld, waarvan de aantallen - doorgaans rond de duizend - waren vastgesteld door de Duitse autoriteiten en de namen door de joodse kampleiding. Wanneer de avond voor vertrek de namen op de lijsten hardop werden voorgelezen in de barakken, ontlokte dat bij de kampbewoners intense emoties: wanhoop, angst, verdriet, maar ook enorme opluchting bij degenen die niet genoemd waren. De anderen werden door de joodse kamppolitie naar de trein gebracht, die midden in het kamp stond.