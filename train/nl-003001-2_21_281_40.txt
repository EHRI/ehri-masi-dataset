Inventaris van het archief van M.H. Gelinck, 1946-1974

0.5 meter; 19 inventarisnummers

M.H. Gelinck (1910-1989) was voor de oorlog ambtenaar bij het Openbaar Ministerie. Tijdens de oorlog behoorde hij tot de gijzelaars in Haaren en St. Michielsgestel. Van 1945 tot 1949 was Gelinck advocaat-fiscaal bij het Bijzonder Gerechtshof in Amsterdam. Als zodanig was hij betrokken bij de vervolging van oorlogsmisdaden, misdaden tegen de menselijkheid en zuiveringskwesties. In het archief is onder andere materiaal te vinden over de Colonne Henneicke (H. Berten en W.H.B. Bried√©), de Silbertanne-moorden, materiaal over de SD'ers W. Lages en F.C. Viebahn en stukken over J. van Dam (hoogleraar Duitse taal en letterkunde en tijdens de bezetting secretaris-generaal op het departement van Onderwijs) en G.A.S. Snijder (hoogleraar archeologie en kunstgeschiedenis en tijdens de bezetting voorzitter van de pro-Duitse Nederlandsche Cultuurkring).