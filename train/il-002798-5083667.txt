TR.6 - תיעוד של בית המשפט העממי בבולגריה, 1944-1945

תעוד רשמי

תיעוד של בית המשפט העממי בבולגריה, 1944-1945 בית המשפט העממי פעל בבולגריה מ-19 בדצמבר 1944 ועד אפריל 1945. הוא הוקם בתור בית משפט מיוחד שמטרתו להעמיד אנשים לדין באשמת השתתפות בשלטון בין 1 בינואר 1941 ל-9 בספטמבר 1944. בעת פעילותו גזר בית המשפט כ-9,550 גזרי דין שבעקבותיהם הוצאו 2,680 אנשים להורג ועל יתר הנאשמים נגזרו שנות מאסר בבית סוהר. בין הנאשמים היה גם סגן יושב ראש הפרלמנט הבולגרי Dimiter Peshev שכיהן ב-1943 ופעל להצלת יהודי בולגריה והוכר כחסיד אומות העולם. ההרכב השביעי של בית המשפט העממי דן באשמת אנשים שהיו אחראים למדיניות נגד היהודים בתקופת המלחמה וליישומה. ביניהם היו פקידים של הקומיסריאט לענייני היהודים (KEV), שומרים, אנשי סגל של מחנות לעבודת כפייה ועוד. בכלל החטיבה 12 תיקים, שבכל אחד מהם תיעוד בנוגע לדיון בבית המשפט שארך יום אחד. התיקים נדונו בין 16 במרס 1945 (דיון מס' 9) ובין 31 במרס 1945 (דיון מס' 20).