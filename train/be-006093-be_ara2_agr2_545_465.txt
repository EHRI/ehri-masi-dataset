Electrabel (eerste overdracht).

3541 nrs. (ca. 180 s.m.).

In dit bestand vinden we stukken terug afkomstig uit heel wat archiefvormers (o.a. Electriciteitsmaatschappij der Schelde, Verenigde Energiebedrijven van het Scheldeland, Compagnie Électrique Anversoise, Elektrische Centralen voor Vlaanderen, Elektrische Centralen voor Vlaanderen en Brabant, …) die later opgeslorpt werden door Ebes en daarmee ook de voorlopers zijn van Electrabel. We noteren voornamelijk enkele dossiers met daarin briefwisseling en andere stukken inzake: het beheer van de maatschappijen tijdens de Duitse bezetting, anti-Joodse maatregelen en de aangifte van ‘Joodse’ bezittingen. Zie nr. 466, nr. 2189, nr. 2458, nr. 2952, nr. 3387 en nr. 3526. Daarnaast vermelden we enkele dossiers betreffende het (al dan niet) subsidiëren van diverse organisaties, uitgaande van het secretariaat van de Verenigde Energiebedrijven van het Scheldeland voor de periode 1956-1969. Zie nr. 1748 (met o.a. de Amicale de Dachau) en nr. 1759 (met o.a. Les Amis Belges de l’Université hébraïque de Jérusalem asbl).