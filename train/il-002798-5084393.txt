P.32 - אוסף הנזי ויואל ברנד, פעילים בוועדת העזרה וההצלה ב- Budapest בתקופת המלחמה

P.32 -

נייר

נייר, 1 מטרים

P.32 - אוסף הנזי ויואל ברנד, פעילים בוועדת העזרה וההצלה ב- Budapest בתקופת המלחמה תולדות חייהם של יואל ברנד (Jenő Brand) ואשתו הנזי ברנד (Hansi Brand): יואל ברנד נולד בשנת 1906 ב-Naszód בטרנסילבניה ולאחר שהות בגרמניה התיישב ב- Budapest הונגריה בשנת 1934. הוא הצטרף למפלגת פועלי ציון. בשנת 1935 התחתן ברנד עם הנזי הרטמן (Hartmann) ויחדיו הקימו מפעל לייצור כפפות. בשנת 1942 היו יואל והנזי ברנד בין מייסדי ארגון המחתרת "ועדת העזרה וההצלה" שנוסד ב-Budapest ופעל למען הפליטים היהודים בהונגריה. לאחר פלישת הצבא הגרמני להונגריה ב- 19 במרס 1944, נוצרו מגעים בין "וועדת העזרה וההצלה" ובין קציני ס"ס ובראש ובראשונה עם אדולף אייכמן (Adolf Eichmann) במטרה להציל יהודים מגירוש למחנות ההשמדה. ב- 5 באפריל 1944 זומן יואל ברנד לאייכמן שהעלה בפניו את הצעת העסקה "דם תמורת משאיות"כלומר, שחרור מיליון יהודים תמורת סחורות ובכללן עשרת אלפים משאיות. באמצע מאי 1944 יצא ברנד לקושטא (Istanbul) יחד עם אנדור גרוס (Andor Gross). גרוס היה כנראה סוכן ס"ס ומטרתו הייתה לפגוש קציני ביון של בריטניה וארצות הברית, כדי לדון באפשרות של שלום נפרד בינן ובין גרמניה הנאצית. גרוס וברנד נפגשו עם אנשי הסוכנות היהודית בקושטא, וכך נודע לבריטניה ולארצות הברית על אודות משימתו של גרוס. הוא נעצר בידי הבריטים במעבר הגבול מטורקיה לסוריה. יואל ברנד שפנה לארץ ישראל נעצר ב-Haleb שבסוריה. לאחר מכן הועבר ברנד למעצר ב- Cairo לחקירת הבריטים. באוקטובר 1944 שוחרר והגיע לארץ ישראל. למרות הפצרותיהם של ראשי היישוב בארץ ישראל סירבו הבריטים לעסקה עם הנאצים. במשך שנים רבות חי ברנד בתחושה כי הוחמצה ההזדמנות להצלת מיליון יהודים. יואל ברנד העיד בכמה משפטים לאחר המלחמה וביניהם במשפט אייכמן בירושלים בשנת 1961. כמו כן העיד במשפטו של Hermann Krumey ב- Frankfurt בשנת 1964. יואל ברנד נפטר בגרמניה ביולי 1964 . הנזי ברנד ( שמה מלידה Hartmann Hajnalka): נולדה ב- Budapest בשנת 1912. בקיץ 1941 היו אחותה של הנזי ומשפחתה בין המגורשים מהונגריה לגליציה. יואל והנזי ברנד הצליחו להחזיר את המשפחה להונגריה ומאז חיפשו דרכים לסייע לפליטים. בקיץ 1944 לאחר צאת יואל ברנד לשליחותו, הייתה הנזי בין הפעילים המרכזיים ב"וועדת העזרה וההצלה". היא השתתפה בין היתר בוועדה שבחרה את נוסעי הרכבת שיצאה מ- Budapest ל-Bergen Belsen בסוף יוני 1944. הנזי ברנד הצליחה גם לשחרר ילדים רבים מצעדות המוות שיצאו מ-Budapest לגבול אוסטריה - הונגריה בחורף 1944. בתום מלחמת העולם השנייה עברו הנזי ושני בניה לשוויץ ומשם שם עלו ארצה בשנת 1947. הנזי העידה במשפט קסטנר בשנת 1954 ובמשפט אייכמן בשנת 1961 ובמשפטים נוספים. יחד עם בעלה יואל כתבה הנזי ספר בשם "השטן והנפש" שיצא לאור בתל אביב בשנת 1960. הספר מתאר בעיקר את השתתפות הנזי ויואל ברנד בפעולות הצלת יהודים בתקופת המלחמה, וכן גם את משפט קסטנר. הנזי ברנד נפטרה בתל אביב בשנת 1995. תולדות האוסף: משפחת ברנד מסרה את אוסף הנזי ויואל ברנד לארכיון יד ושם בידי בשנת 1995 . היקף האוסף ותוכנו: באוסף כ-95 תיקים שבהם תיעוד מקורי שרובו על אודות הנושאים הבאים: א. תולדות יהודי הונגריה בתקופת השואה; ב. מאמצי ועדת העזרה וההצלה בהונגריה, שבמסגרתה פעלו יואל והנזי ברנד, בין השנים 1942 - 1944 ; ג. תפקידם של מוסדות יהודיים שונים שפעלו בעולם החופשי למען הצלת יהודי הונגריה; ד. תיעוד על אודות ספרו של יואל ברנד "בשליחות נידונים למוות" שיצא לאור בעברית בשנת 1957 ועבודות אחרות שכתב בנוגע לשואת יהודי הונגריה; ה. תיעוד על אודות משפט קסטנר, משפט אייכמן וספיחיו; ו. מכתבים אישיים שכתבו וקיבלו הנזי ויואל ברנד (רוב המכתבים מסווגים כתיקים שמורים בגלל הגנה על צנעת הפרט); ז. תסכית רדיו של Heinar Kipphardt המבוסס על חייו של יואל ברנד בשם " Joel Brand: Die Geschichte eines Geschäfts". ביבליוגרפיה נבחרת: - יואל בראנד, בשליחות נידונים למוות, תל אביב, 1957(הספר יצא לאור גם באנגלית): - Brand, Joel, Desperate Mission, New York, 1958; - יואל בראנד והנזי בראנד, השטן והנפש, תל אביב, 1960; - Bauer, Yehuda, Jews for Sale: Nazi-Jewish Negotiations, 1933–1945, New Haven, 1994; - http://jwa.org/encyclopedia/article/brand-hansi – written by Yechiam Weitz.