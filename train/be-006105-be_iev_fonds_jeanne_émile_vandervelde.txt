Fonds Jeanne-Émile Vandervelde.

ca. 10 dozen.

Dit bestand, dat nog niet volledig ontsloten is, bevat interessant materiaal inzake de vluchtelingen uit het Derde Rijk. Zo noteren we een dossier over de affaire van het terug over de grens zetten van Duitse Joodse vluchtelingen (1938), met daarin o.a. krantenknipsels, een verslag over de refoulements, een nota van het Comité d’aide et d’assistance aux Victimes de l’Antisémitisme en Allemagne inzake de opvang van Joodse vluchtelingen in Merksplas, … Daarnaast bevat het bestand ook correspondentie met vluchtelingen (ca. 1936-1939) en de Openbare Veiligheid (ca. 1935-1938) in verband met hun ondersteuning en verblijf in België. Verder vermelden we nog de uitnodigingen, (geannoteerde) processen-verbaal van zittingen van de interministeriële vluchtelingencommissie en samenvattingen van de dossiers van de personen die moesten verschijnen (ca. 1936-1938). Ten slotte bevat het archief ook documentatie, periodieken (kranten, nieuwsbrieven) en andere stukken in verband met antifascisme, de mensenrechten, de opvang van vluchtelingen in België en West-Europa, de vluchtelingenconferentie in Evian, …