[Section Fonds administratifs] Assistance publique et affaires sociales.

146 dozen (49 s.m.).

In dit bestand bevinden zich enkele nummers die betrekking hebben op de prix Aron-Samdam (uitgereikt sinds 1929) en de verdeling van de opbrengsten van de legaten door de stad Brussel. Het gaat om stukken in verband met het beheer van de legaten van Lucien en Marianne Aron-Samdam, en de selectie van kandidaten en begunstigden. Nr. 163 bevat de grootboeken (1961-1986), die o.a. de datum, naam van de begunstigde, en de grootte van het geschonken bedrag vermelden. Onder nr. 164 vinden we de inschrijvingsformulieren (voor 1975-1988), waarin o.a. naam, voornaam, adres, geboortedatum, … worden opgegeven. Verder noteren we ook nog (onder nr. 165) de “dossiers annulés des bénéficiaires” (1965-1989) en (onder nr. 166) de “dossiers prix Aron-Samdam”, die o.a. de lijst van de voorgestelde kandidaten, de resultaten van het onderzoek naar hun gerechtelijk verleden, de grootte van de toegekende geldsom, … bevatten. Deze dossiers beslaan de jaren 1937, 1945, 1947-1950, 1952-1964, 1967-1970. Voor de jaren 1936 en 1939-1940, zie het bestand BE / ASB-AVB / [Section Fonds administratifs] Enseignement / Instruction publique, nrs. 1873 en 1884. Ten slotte vermelden we het dossier (gevormd door het CPAS/OCMW) inzake “relocation d’immeubles occupés par des juifs”, uit 1944 (nr. 204).