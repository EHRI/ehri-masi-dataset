Archives contemporaines.

23011 nrs.

In dit archiefbestand vinden we onder de rubriek “mesures d’exception appliquées aux Juifs” een aantal dossiers inzake de anti-Joodse verordeningen van de bezetter en de behandeling van Joodse leden van de Academie tijdens de Tweede Wereldoorlog (meer specifiek de periode 1940-1941). Nr. ARB 1831 bevat briefwisseling van de secretaris inzake de eerste Jodenverordeningen (oktober 1940). Nr. ARB 1832 handelt specifiek over het geval van M. Huisman; we noteren o.a. briefwisseling met het Militair Bestuur en de secretaris van de Academie. Nrs. ARB 1833, ARB 1834 en ARB 1835 hebben betrekking op de discussie over het hernemen van de functies van het bestuur en de leden van de Academie. Het gaat o.a. om briefwisseling betreffende de verordeningen, brieven van door de verordening getroffen leden, lijsten van leden van de Academie, briefwisseling inzake beslissingen van het Ministerie van Openbaar Onderwijs, … Onder nr. ARB 11120 ten slotte vinden we verslagen over het (niet-bewaarde) werk Les Juifs dans les Pays-Bas au Moyen Age van Jean Stengers.