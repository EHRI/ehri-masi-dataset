Префектура Очаківського повіту, м. Очаків Очаківського повіту.

517 files

Накази, постанови, обіжники, інструкції цивільного губернатора Трансністрії та  повітової префектури про реквізицію теплого взуття, сільгосппродуктів, коней і  підвод для німецьких військових частин, відправлення тракторів і сільгоспреманенту  до Румунії, оподаткування населення; про евакуацію до Румунії осіб, що  співробітничали з окупантами, про знищення сіл, в яких будуть виявлені партизани,  про обов'язкову прописку населення в примаріях; призначення на посади священиків та  вчителів, цензуру усієї кореспонденції, використання на роботах євреїв і циганів;  відомості і звіти про надходження податків, рух сільгосппродуктів по повіту, звіти  елеваторів про надходження і реалізацію зернопродуктів; листування з претурами про  відпуск сільгосппродуктів для румунської армії, інспектування таборів  військовополонених, збір коштів на будівництво церкви; переслідування радянських  громадян, підозрюваних в зв'язках з партизанами; листування з поліцією,  жандармським легіоном м. Очакова про незадоволення і обурення арештантів табору  'Сливине', захворювання, голод і масову смертність циганів в с. Велика Корениха  Варварівського району; про охорону режиму окупантів, паніку в румунських військах в  зв'язку з бомбардуванням м. Очакова радянськими літаками; скарги жителів на  грабежі, насильства і знущання з боку окупантів; статистичні звіти лікарняних  дільниць про народжуваність, захворювання і смертність в повіті; списки установ  повіту, вчителів, службовців префектури та Очаківської тюрми, бригадирів  риболовецьких бригад, переселенців-молдаван з Рибницького повіту, лікарів,  учителів; відомості на виплату зарплати службовцям префектури, учителям та лікарям