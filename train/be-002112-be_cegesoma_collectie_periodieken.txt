Collectie Periodieken.

ca. 4000 titels.

Deze verzameling bevat vooreerst tijdschriften, uitgegeven door organisaties van de Joodse gemeenschappen of andere verenigingen relevant voor deze gids. Doorgaans betreft het individuele nummers of onvolledige reeksen. Voor België noteren we exemplaren van o.a. Contact. Le Mensuel juif de Belgique, Fax de Jérusalem et du monde Juif, Jewishpost, Musée Juif de Belgique, MuséOn, Regards, Avenir, Entre Points Critiques, Hatikvah, Bulletin de la Fédération des Étudiants Juifs de Belgique, Points Critiques, La Lettre des Résistants et Déportés Juifs, Epoc, Bulletin de l'Union des Progressistes juifs de Belgique, Conti-News, Joods Actueel, Di Yiddishe Presse, JASK, Belgisch Israëlitisch Weekblad, De Centrale, Shofar, Hommage des Juifs de Belgique à leurs Héros et Sauveurs 1940-1945, Nouvelles de l'Institut d'Études du Judaïsme, Berichten van het Instituut voor de Studie van het Jodendom, Instituut voor Joodse Studies – Nieuwsbrief, … Daarnaast vinden we ook nog tijdschriften uit o.a. Frankrijk (La Presse Nouvelle, Évidences, Archives Juives, Historia Judaica, ...), het Verenigd Koninkrijk, Duitsland, Oostenrijk, Polen, Israël, … Het CEGESOMA bewaart overigens ook antisemitische en negationistische periodieken waaronder Het Anti-Joodsch Front, Welt-Dienst, Le Rempart, l’Ami du Peuple, Volksche Aanval, Volksverwering, verschillende publicaties van Vrij Historisch Onderzoek, … De Collectie vlugschriften en officiële documenten bevat daarnaast allerlei pamfletten en losse documenten afkomstig van Belgische organisaties en instellingen, geallieerde diensten, de Duitse bezetter, collaboratiebewegingen, … vooral daterend uit de bezettingsperiode. We vinden er stukken in terug die betrekking hebben op o.a. het vooroorlogse antisemitisme en (verzet tegen) de Jodenvervolging tijdens de bezetting. De collectie Oorlogskranten bevat gecensureerde en clandestiene dagbladen en periodieken, verschenen tijdens beide wereldoorlogen. Voor de periode 1940-1944 noteren we vooreerst sluikkranten van Joodse verzetsgroepen als het CDJ / JVC – zie vb. Le Flambeau, Unzer Wort en Unzer Kampf (beide laatste titels zijn in het Jiddisch opgesteld). In andere oorlogskranten vinden we dikwijls commentaar en/of protest tegen de vervolging van de Joodse bevolking, de deportaties enz.