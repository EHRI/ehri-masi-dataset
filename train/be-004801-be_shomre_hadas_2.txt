Archief Israëlitische Gemeente van Antwerpen Shomre Hadas.

170 nrs.

In dit bestand treffen we ten eerste typische algemene stukken aan zoals statuten, ledenlijsten en ledenfiches, stukken in verband met de verkiezing van de Raad van Beheer en het Consistorium, notulen van de Raad van Beheer en de algemene en buitengewone ledenvergaderingen, personeelsdossiers, stukken inzake het beheer van de gebouwen (o.a. dossiers inzake verbouwingen, administratie van gas en centrale verwarming, …) en boekhoudkundige stukken (o.a. algemeen inzake inkomsten en uitgaven maar ook in verband met slachtgeld, zitplaatsen in de synagogen, …). De correspondentie is onderverdeeld in dossiers met algemene briefwisseling, correspondentie van de verschillende functies en organen van Shomre Hadas (o.a. het Rabbinaat, de functionarissen, de afdeling begrafenissen) en specifieke briefwisseling (o.a. met het Centraal Beheer van Joodse Weldadigheid en Maatschappelijk Hulpbetoon, de Conference on Jewish Material Claims against Germany, met officiële instellingen, andere verenigingen en bedrijven, …). Ten tweede noteren we ook stukken inzake het beheer van de (begrafenisvereniging) Hevra Kadisha (o.a. concessieovereenkomsten, foto’s, diverse dossiers) en de Moriah-synagoge (o.a. over verbouwingen). Het bestand bevat eveneens reeksen verklaringen van religieuze aard (vb. huwelijken), stukken en foto’s inzake de naamsverandering van de synagoge aan de Van den Nestlei tot Synagoge Romi Goldmuntz, het eeuwfeest van de Joodse gemeente, het overlijden van rabbijn Medalie, alsook diverse contracten, krantenknipsels, foto’s, ‘varia’ (o.a. inzake huwelijk, bar mitzvot, kashrut, de sluiting van Mahon Rav Amiel, de Tachkemonischool, …) enz.