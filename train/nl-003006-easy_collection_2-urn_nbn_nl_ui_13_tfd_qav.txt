Kind in Twee Werelden - Joodse oorlogspleegkinderen

De eerste documentaire over Joodse oorlogspleegkinderen in Nederland. Een aantal van hen groeide op in christelijke pleeggezinnen. De film portretteert drie verhalen van vijf kinderen. Ondermeer het aangrijpende verhaal van Halinka, een baby geboren in het getto van Warschau. In 1942 gooide haar vader haar over de ghettomuur om haar te redden. Ze werd opgevangen door een Poolse politieagent die haar het leven redde. Ze kwam in 1946 naar Nederland. En voorts het verhaal van twee overlevende broertjes (David en Isaac Lipschitz) en twee zusjes (Betty en Lea Overste). Betty ontworstelde zich aan haar christelijke opvoeding bij haar pleegouders in Friesland, ze werd ultra-orthodox Joods en trouwde met een Rabbijn, Lea trouwde met een niet-Joodse man en bleef christelijk. Geinterviewden: 1. Halinka Themans-Rubinstein Halinka, was 8 maanden toen haar vader haar in 1942 over de muur van het getto van Warschau gooide en is gered door een Poolse politieagent. Na de bevrijding in Nederland geadopteerd en altijd in Nederland gebleven. 2 . Rivka Rosenzweig-Overste Samen met zus Leni enige overlevenden grote orthodox-joodse familie te Amsterdam. Ondergedoken bij christelijke familie in Dokkum waar ze na de oorlijk bleef. Ze werd christen keerde later terug en trouwde rabbijn. De tapes bevatten ook interviews met de christelijke hulpverleners. 3. Lea Claasen-Overste Jongere zus van Rivka Rozenzweig-Overste, bleef christen en met niet-Joodse man getrouwd. 4. David Lipschitz (1940-2001) David is samen met zijn oudere broer Isaac (zie 5) de enige overlevende van een groot Joods gezin uit Rotterdam. Ondergedoken in Zeeland, als christen opgevoed. Werd in 1947 door zijn oudere broer Isaac ‘ontvoerd’ die hem naar Palestina bracht. 5. Isaac Lipschitz (1930-2008) Ondergedoken in Friesland, na de oorlog in het Joodse Jongensweeshuis in Amstrerdam. ‘Ontvoerde’ zijn broertje David en bracht hem naar Israel. Hij is hiervoor later veroordeeld door de rechter. 6. Jeshajahu Drucker Direct na de bevrijding in 1945 werd Rabbijn Drucker door de Amerikaanse JOINT naar Warschaw gestuurd en ging zich bezighouden met het loskopen voor geld van Joodse kinderen die in Poolse pleeggezinnen verbleven. Hij plaatste de kinderen in kinderopvang tehuizen. Hij kocht Halinka los van de Poolse politieagent waar ze verbleef en plaatse haar in een kinderhuis in de buurt Wroclaw. Drucker heeft honderden kinderen opgespoord en ondergebracht. Opnamen gemaakt in Bat Yam, Israel, 26 november 1992 7. Tini Amram (Van Amerongen) Woonde in Kibboets Sde Nechemja. Zij was de pleegmoeder van David Lipschitz in Israel.