In een bewaakte tram worden Joden van de Hollandse ...

In een bewaakte tram worden Joden van de Hollandse Schouwburg in Amsterdam - verzamelpunt voor deportaties - naar het Muiderpoortstation gebracht met als bestemming kamp Westerbork. Om onrust bij de bevolking te voorkomen vindt dit vervoer meestal 's nachts plaats. Het originele bijschrift luidt: 'Een van de tientallen trams waarmee opgepakte Joden onder bewaking van de Groene Politie naar het Muiderpoortstation gebracht worden om op transport gesteld te worden.'