M.2 - ארכיון יצחק שוורצבארט, חבר ממשלת פולין הגולה בלונדון 1939 - 1958

מקור, 895 תיקים

תעוד רשמי

תעוד-פרט

יומן

מכתב

ארכיון יצחק שווארצבארט, חבר ממשלת פולין הגולה בלונדון 1939 - 1958 ד"ר יצחק איגנצי (Itzhak Ignacy) שווארצבארט (Schwarzbart) נולד ב-Chrzanow שבפולין בשנת 1888 . הוא החל בקריירה משפטית בתור עורך דין ב-1913. שווארצבארט שימש כסגן העורך הראשי של עיתון יומי ראשי שהופיע ב-Krakow בשנים 1921-1925, וכתב גם בעיתונים יומיים אחרים. בתקופה שבין שתי מלחמות העולם כיהן בתור ציר בקונגרסים ציוניים, פעל בסיעת החברים היהודים במועצה העירונית של Krakow ובהנהגת הקהילה היהודית. הוא מילא תפקיד מכריע בעיצובה של סיעה ב' של הסתדרות הציונים הכללים ב-1931. שווארצבארט נבחר לציר בסיים הפולני באיזור Krakow בנובמבר 1938.לאחר פלישת גרמניה לפולין בספטמבר 1939 עזב שווארצבארט את פולין יחד עם שרי הממשלה הפולנית לרומניה וממנה לצרפת. ממשלת פולין הגולה הוקמה בצרפת בדצמבר 1939 ושווארצבארט התמנה לחבר המועצה הלאומית הפולנית הגולה. לאחר כניעת צרפת ביולי 1940 הגיע שווארצבארט יחד עם שרי הממשלה הגולה ל-London . שווארצבארט היה חבר נציגות יהודי פולין מיום היווסדה באוקטובר 1940, וכמו כן, הקים בינואר 1940 את "הוועד למען ענייני היהודים הפולנים" ששינה את שמו במרס 1940 ל"וועד המארגן של נציגות יהדות פולין". שווארצבארט פעל מתוך לשכתו גם בתור חבר לשכת המועצה הלאומית של הרפובליקה הפולנית, ובה בעת בגם תור בא כוחה של הנציגות של יהודי פולין. בנוסף לשיתוף הפעולה שלו עם הסוכנות היהודית, הקונגרס הציוני העולמי וארגונים יהודיים אחרים, פעל שווארצבארט גם בקרב הפליטים בבריטניה. בעקבות פעילות זאת התמנה ב-1942 ליו"ר מועצת הציונים באירופה ע"ש נחום סוקולוב. החטיבה מכילה את ארכיון לשכת שווארצבארט מהשנים 1940-1946 ובה התכתבות עם מוסדות יהודיים ופולניים, פרוטוקולים דוחות של נציגות של ממשלת פולין בפולין הכבושה, דוחות של הנציגות של יהודי פולין ובכללם עדויות של פליטים יהודים מפולין הכבושה, טקסטים לתכניות שהכין שווארצבארט בשביל תחנת הרדיו של ה-BBC, חומר על אודות מצוקות היהודים בפולין הכבושה וכן יומנו של ד"ר שווארצבארט מינואר 1940- דצמבר 1947 העוסק ברובו במצב יהודי פולין הכבושה, התנגדות, השמדת היהודים, פעולות הצלה, אנטישמיות בצבא הפולני ועוד. ארכיונו של יצחק שווארצבארט הגיע ליד ושם באפריל 1962. כרבע מהחומר שהתקבל היה מסודר ב-200 תיקים והשאר היה מפוזר ובלתי מסודר. העבודה על ארכיונו הייתה במהותה שיחזור מחדש של מבנהו המקורי. השינויים שהוכנסו היו בעיקר סימון התיקים בתוך המדורים במספור רצוף.