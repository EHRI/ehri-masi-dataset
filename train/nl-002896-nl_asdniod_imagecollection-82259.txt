Het ghetto in Krakau. 5e SS Panzer Divisie Viking - ...

Het ghetto in Krakau. 5e SS Panzer Divisie Viking - Standarte Westland. De eigenaar van deze ruim 100 foto's vocht tussen ca. eind 1941 en de herfst van 1943 in de Oekraine en de Kaukasus bij de SS Divisie Viking -Standarte Westland, waarin eind 1941 ca. 800 Nederlanders dienden. Waar en wanneer hij sneuvelde is onbekend. Divisie Viking , opgericht eind 1940, vocht vanaf juni 1941 mee in Rusland. Via de Dnjepr gingen zij richting Rostov. Lente 1942 veroverden zij delen van de Kaukasus en bleven daar tot lente 1943. Na de mislukte verovering van Stalingrad, trokken zij naar Charkov. In juni 1944 braken zij uit bij Cherkassy en hergroepeerden in Polen. In mei 1945 gaven zij zich over aan de Sovjets. Naar schatting 23.000 Nederlandse mannen vochten in het uniform van de Waffen SS aan het Oostfront. Van hen sneuvelden er meer dan 7000. In de kranten werden regelmatig foto's van de Nederlandse Oostfrontvrijwilligers afgedrukt. Ook legden vrijwilligers met hun eigen camera het verblijf aan het Oostfront vast.