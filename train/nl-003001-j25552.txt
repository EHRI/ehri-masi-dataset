Archief van het N.B.I.Nederlandse Beheersinstituut (in beslaggenomen administraties) 1945-1967

2669.90 meter; 199394 inventarisnummers

Het Nederlandse Beheersinstituut was na de Tweede Wereldoorlog belast met beheer van vorderingen, vijandelijke vermogens en ontbonden [gelijkgeschakelde en nationaal-socialistische] instellingen. Daarnaast trof het NBI voorzieningen i.v.m. bewindvoering voor rechtspersonen en afwezigen (veelal niet-teruggekeerde joden). Tenslotte was het belast met de uitvoering van verbeurdverklaringen. Dit archief van het Nederlandse Beheersinstituut bestaat uit de bij het NBI gedeponeerde archieven ("bijzondere beheren") en de beheersdossiers (alfabetisch op naam van de eigenaar). De documenten in het archief betreffen veelal stukken betreffende het vermogen en bedrijfsvoering (accountantsverklaringen, begrotingen, jaarverslagen, rapportages en correspondenties. Het archief van het Nederlandse Beheersinstituut (NBI) bevat tienduizenden dossiers betreffende het vermogensbeheer van vijandelijke en landverraderlijke vermogens (vermogens van politieke delinquenten) en vermogens van afwezigen (merendeels bezittingen van joodse Nederlanders die tijdens de oorlog weggevoerd waren)