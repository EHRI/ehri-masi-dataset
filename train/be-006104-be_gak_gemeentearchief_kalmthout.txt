Gemeentearchief Kalmthout.

ca. 60 s.m.

In dit archiefbestand vinden we enkele stukken die betrekking hebben op het verleden van de Joodse gemeenschap te Heide-Kalmthout. De reeks bouwdossiers is geordend op jaar maar kan eveneens aangevraagd worden op naam van de persoon die de aanvraag ingediend heeft. We noteren o.a. de bouwdossiers van de synagoge (ontworpen door Jan Frans Beirens en gebouwd in 1928) en de yeshiva (ontworpen door Ratzendorfer, maar nooit voltooid). Ze bevatten naast briefwisseling in verband met de aanvraag ook de blauwdrukken van beide gebouwen. De correspondentie van de gemeente (o.a. burgemeesters en schepencollege), geklasseerd op jaar, bevat ongetwijfeld ook relevante stukken. Het nr. 631 bevat onder meer het Jodenregister van de gemeente. Ten slotte vermelden we nog de verzameling van ca. 800 postkaarten van Heide-Kalmthout, waarop naast straatbeelden ook het dagtoerisme en de vijf zgn. ‘Joodse villa’s’, gebouwd en bewoond door welgestelde Antwerpse Joodse families, afgebeeld staan.