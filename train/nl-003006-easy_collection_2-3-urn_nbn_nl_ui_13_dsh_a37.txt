Getuigen Verhalen, Schiedamse Bleekneusjes, interview 07

Meneer heeft tijdens de oorlog aan de Vlaardingerdijk gewoond, waar zijn vader een kapperszaak had. Hij had een jongere broer die kort voor de oorlog werd geboren. Het gezin behoorde tot het Apostolisch Genootschap. Anders dan zijn broer leed hij fysiek onder de armoedige omstandigheden tijdens de hongerwinter. In december 1945 werd meneer uitgezonden naar Engeland. Hij verbleef eerst in een kamp in Pontefract, daarna kwam hij bij een pleeggezin in Wellington. Dit gezin bestond uit een politieman met zijn vrouw, dochter en een zoon. Met beide kinderen, die jonger waren dan hij, had hij weinig contact. Hij noemt de uitzending een ervaring die zijn jeugd heeft verrijkt. Hij leerde te delen met anderen en besefte hoe waardevol het was om thuis in een hecht, warm gezin op te groeien.