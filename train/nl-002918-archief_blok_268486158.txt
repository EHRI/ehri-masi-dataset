Archief Deventer Joden

Onbekend

Het archief is samengesteld door vrijwilligers van het Etty Hillesum Centrum en bestaat uit 3 delen: 1. Algemene thema's gericht op de Deventer Joodse Gemeenschap, zoals de synagoge, de joodse school, de begraafplaats, joodse verenigingen, de Deventer Vereniging tot vakopleiding van Palestinapioniers, Joodse vluchtelingen voor de oorlog, de Tweede Wereldoorlog (anti-joodse maatregelen, onderduiken, verzet) en herdenkingsmonumenten. 2. Beschrijving van alle joodse families in Deventer vanaf ca. 1850 tot heden, met de nadruk op de gemeenschap voor de oorlog. Met verwijzing naar gezinshoofdnamen, bijbehorende partners, kinderen, laatst bekende woonadres etc. 3. Beeldmateriaal op video, gefilmd door de videowerkgroep van het Etty Hillesum Centrum, van bovengenoemde families. Met unieke foto's van personen en documenten (afgewisseld met interviews met nazaten) en beelden van huidige situaties).