ארכיון ב' סיגלוביץ: לקט מסמכים שונים, הקשורים לתקופת מלחמת העולם השנייה ולתוצאותיה

מכונת כתיבה העתק

מקור

61 pages/frames

ארכיון ב' סיגלוביץ: לקט מסמכים שונים, הקשורים לתקופת מלחמת העולם השנייה ולתוצאותיה בתיק: עמ' 1-3: הצהרה בשבועה של Friz Kahn, על פעילות של גרמנים פרו-נאצים בארצות הברית בשנות ה-30 (הובאה במשפטי נירנברג בינואר 1948); עמ' 4: תשובה של ה-Reichsstatthalter ב-Hessen מיולי 1941, לתביעת פיצויים של אזרח שווייצרי; עמ' 5-8: מכתב מהנשיא Roosevelt לקונגרס היהודי האמריקני ולנשיאו Rabbi Stephen S. Wise, על עמדת הממשל נגד האנטישמיות במרס 1944; עמ' 9-15: תרגום לגרמנית של דו"ח על מחנה העבודה ב-Flossenburg, שהכין שופט חוקר אמריקני במסגרת חקירת פשעי מלחמה ביוני 1945; עמ' 16-17: דו"ח על מצב הארמנים, שנשלח לרשויות האמריקניות בגרמניה באפריל 1947; עמ' 18-28: התכתבות בין ה-Christlich Juedische Arbeitsgemeinschaft in Der Schweiz לבין שר המשפטים והמשטרה של שווייץ, Eduard Von Steiger ביולי 1949. התכתבות בנוגע לאנטישמיות של משטרת הזרים (Fremdenpolizei) בשווייץ, שתחילתה בפניית מזכירת סניף Basel של הארגון לשר. הפנייה נעשתה לאחר שמשטרת הזרים דחתה בקשה שלה לאשר כניסה לניצול ממחנה ריכוז. בפנייה האשימה את משטרת הזרים ואת ראשה, Rothmund, באנטישמיות. באחד המכתבים מסרה גם פרטים על אנטישמיות ב-Basel; עמ' 29-39: מסקנות של כנס ארגונים לא ממשלתיים בענייני המאבק באפליה. הכנס נערך ב-Geneve בין ה-31 במרס ל-4 באפריל 1955. בנוסף הצהרות נגד אנטשימיות ואפליה, ביניהן הצהרה של ועדת זכויות האדם של האו"ם; עמ' 40: עדות שנמסרה במשפטו של Prof. Leibbrand בידי Richard Bear, רופא יהודי שפעל ב-Gurs. הרופא מעיד על רוקחת יהודיה במחנה שנישאה ל-Prof. Leibbrand ולאחר מכן הוסגרה בידו ובידי שני בניהם (שהפכו לנאצים קנאים) לשלטונות. הרוקחת גורשה ל-Gurs (אין תאריך); עמ' 41-44: מכתב אנונימי ממחנה עבודה לא מזוהה ומתאריך לא ידוע. המכתב שוכתב במאי 1959; עמ' 45-53: קטעים מתוך פרוטוקול של משפט נגד חברת Krupp הגרמנית. הקטעים עוסקים בהעסקת עובדי כפייה בזמן מלחמת העולם השנייה (אין תאריך); עמ' 54-56: "הודעות לעיתונות" מתוך תזכיר של ה-International Council of Jewish Women, שהוגש לוועדה לזכויות האדם ב-Geneve. ההודעות משנות ה-60 עוסקות בקשיים באיחוד משפחות, עקב חוסר היכול לצאת ממדינות שונות (אין תאריך מדויק); עמ' 57-74: מכתבים ומסמכים שונים בענייני עיתונות, ביקורת ואנטישמיות; עמ' 58: עמוד מתוך מסמך של ה-International Council of Jewish Women, ובו חזרה על הדרישה, לאפשר מעבר גבולות לצורך איחוד משפחות. המסמך בצרפתית ממרס 1968; עמ' 59-61: דו"ח מפורט לגבי כספים, זהב וחפצי ערך ש-Kaltenbrunner החביא מייד לאחר מפלתה של גרמניה באזור Aussee שבאוסטריה. על הדו"ח אין תאריך ולא מצויין שם הכותב. הוטבעו עליו חותמת עם התאריך 17 בפברואר 1949 וחותמת של ארגון Relico.