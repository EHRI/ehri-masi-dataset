Commission de contrôle politique.

ca. 5800 nrs.

Dit archiefbestand bevat de reeks dossiers opgesteld door de politieke controlecommissie van de KPB (Commission de contrôle politique). Het gaat onder andere om meer dan 5000 individuele dossiers van militanten. Ze bevatten doorgaans briefwisseling, verslagen en nota’s over de politieke houding en activiteiten van de militanten. We noteren heel wat dossiers van gekende (al dan niet voormalige) communisten van Joodse afkomst zoals Hertz Jospa (nr. 2413), Leopold Flam (nr. 5767), Pinkus Broder (nr. 0416), Henri Buch (nr. 407), Edith Buch (nr. 0355), David Susskind (nr. 2069), … We vermelden daarnaast ook de verschillende “dossiers juifs” (CCP nr. 10). Daarin vinden we onder meer verzetspers in het Jiddisch (Unser Wort en Unser Weg uit 1947) met vertalingen door Joseph Szyster, handgeschreven notities, nota’s en verslagen van vergaderingen van Joodse communistische militanten en organisaties zoals Solidarité; allerhande documenten over de politiek van de KPB tegenover de Joodse bevolking, over het Joodse communistische verzet, over een hold-up in het lokaal van Solidarité Juive (1957), …