Archief van de Joodse Ereraad te Amsterdam

0,25 meter; 9 inventarisnummers

De Joodsche Eereraad was een orgaan dat na de Tweede Wereldoorlog de zuivering in Joodse kring uitgevoerd heeft. De Joodsche Eereraad werd eind januari, begin februari 1946 opgericht door de Contact-Commissie van de Joodsche Co√∂rdinatie-Commissies. Het doel van de Eereraad was een uitspraak te doen over iedere Jood wiens houding of gedrag tijdens de bezetting onverenigbaar was met de meest elementaire Joodse solidariteit. De Eereraad had geen andere sanctiemiddelen dan de publicatie van zijn uitspraken. De Eereraad behandelde zo'n twintig zaken, waarvan de zaak tegen Abraham Asscher en prof. dr. David Cohen, de twee voorzitters van de Joodsche Raad, het meest geruchtmakend waren.