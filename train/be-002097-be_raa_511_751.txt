Archief van het Arbeidsambt Antwerpen; stukken in beslag genomen door het Krijgsauditoraat Antwerpen.

220 nrs. (4,6 s.m.).

Dit archiefbestand bevat documenten gevormd door de directie en de afdelingen Arbeidsbestel en Steun. Naast wet- en regelgeving over de arbeidsbemiddeling en tewerkstellingspolitiek van de bezetter, noteren we vooreerst algemene stukken in verband met de organisatie, leiding en praktische werking van het Arbeidsambt. Het gaat om o.a. notulen, correspondentie en omzendbrieven, reeksen instructies over diverse onderwerpen, nota’s en dienstorders, periodieke verslagen van de hulpkantoren en andere Arbeidsambten, stukken inzake de medische keuring, … De documenten onder de rubriek ‘Dienstverplichting’ zijn wellicht het meest relevant voor deze gids. We noteren allerhande briefwisseling (o.a. betreffende de toepassing van de zgn. 2de Jodenverordening – zie nr. 123), lijsten van vrijgestelde personen, inlichtingenformulieren, instructies, verslagen inzake de tewerkstelling van werklozen, … We vinden in dit bestand eveneens documenten terug die verband houden met de (verplichte) tewerkstelling in Duitsland en Noord-Frankrijk, zoals nota’s en instructies, correspondentie, …