Getuigen Verhalen, Getuigen van Theresienstadt: Joden gedeporteerd vanuit Nederland 1943-1945, interview 12

De geïnterviewde (Schiedam, 1929) wordt midden 1942 met zijn ouders en zusje opgepakt en naar kasteel De Schaffelaar in Barneveld vervoerd (lijst Frederiks). Op 29 september 1943 wordt het hele gezin naar kamp Westerbork gedeporteerd en op 4 september 1944 worden zij gevieren doorgestuurd naar Theresienstadt (transport XXIV/7). In Theresienstadt maakt de geïnterviewde op 8 mei 1945 de bevrijding door de Russen mee. Een paar maanden later wordt hij gerepatriëerd naar Nederland. * Het interview concentreert zich op de herinneringen van de geïnterviewde aan Theresienstadt, maar ook zijn herinneringen aan Westerbork en Barneveld komen aan de orde.