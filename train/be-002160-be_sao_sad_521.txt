Dienstarchief Secretarie.

1632 nrs.

Onder nr. 1409 vinden we een dossier “Joden”, dat hoofdzakelijk briefwisseling bevat inzake de uitvoering van de anti-Joodse maatregelen tijdens de bezetting (zoals het inperken van de toegang tot stadsdiensten voor Joden). Er zijn eveneens diverse lijsten in terug te vinden – o.a. van Oostendse Joden, van Oostendse Joden die onroerend goed en/of handelszaken bezaten, van “Joodse eigendommen” toebehorend aan mensen van Joodse afkomst die niet in Oostende woonden, … Dit dossier beslaat de periode 1941-1942. Dossier nr. 303 bevat briefwisseling (periode 1941-1944) inzake de registratie van vreemdelingen, onder andere vreemdelingen met een ‘vijandige’ nationaliteit, en hun vermogens. Het gaat onder meer om enkele Joodse Sovjetburgers en Duitsers, die al in het reeds vernoemde dossier nr. 1409 voorkomen.