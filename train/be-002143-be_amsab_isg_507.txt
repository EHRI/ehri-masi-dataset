Archief van het Centrum voor Economisch en Socio-Cultureel Onderzoek (CESCO) en Geschiedenis Socialistische Arbeidersbeweging Antwerpen (GESABA).

6,05 s.m.

In dit bestand vermelden we uit het onderdeel ‘Centrale der Arbeiders van de Voeding- en Hotelbedrijven van België’ het verslag (1975) van Jacob Holzer inzake de vereniging van Joodse arbeiders tijdens het interbellum (nr. 1.7/1). Nr. 2.10.1/6 bevat een uitnodiging [1938] voor een protestmeeting tegen het uitwijzen van 35 Joodse kinderen, georganiseerd door de communistische vluchtelingenorganisatie Vlaamse Volkshulp. In nr. 1.5./59 vinden we een dossier (ca. 1942-1948) met betrekking tot de diamantindustrie tijdens de bezetting (met vermelding van de plundering en deportatie van Joden). Ten slotte noteren we onder nr. 8.3.1/16 de nummers 2 (april 1943) en 6 (maart 1944) van het sluikblad De Vrije Gedachte, uitgegeven door de (Nederlandstalige) CDJ.