Archief Onafhankelijkheidsfront.

ca. 150 s.m.

Dit omvangrijke bestand wordt op moment van schrijven nog geïnventariseerd. Aan de hand van de bestaande gedeeltelijke toegang kunnen we afleiden dat een aantal dossiers relevant zijn voor deze gids. We noteren vooreerst het dossier in verband met de zgn. “Joodse Zuiveringscommissie” van het OF (1944-1946). Daarnaast vermelden we nog de correspondentie van het Onafhankelijkheidsfront – o.a. met het blad Regards (van het Centre Communautaire Laïc Juif) maar ook met lokale afdelingen, officiële instanties, …. De documentatie bevat o.a. krantenknipsels en uittreksels uit tijdschriften inzake antisemitisme, de Jodenvervolging in Duitsland, Vlaams Blok en de Jodenvervolging, … Ten slotte vermelden we nog diverse reeksen die betrekking hebben op de ledenadministratie van het OF – zoals ledenkaarten, namenlijsten, en enkele reeksen individuele dossiers (vb. opgesteld in het kader van officiële procedures voor de erkenning als weerstander).