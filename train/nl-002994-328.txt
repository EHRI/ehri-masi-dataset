Hugo Sinclair de Rochemont, 1901 - 1942

0,5 meter; 105 inventarisnummers

Hugo Sinclair de Rochement (1901-1942) stichtte in december 1922 vmet dr. K.H.E. de Jong, privaat-docent aan de universiteit van Leiden, dr. Alfred A. Haighton, directeur van de loterijmaatschappij 'Lotisico', en met zijn mede-student A. van Iperen de eerste fascistische organisatie in Nederland: Het Verbond van Actualisten (VvA). Door gebrek aan organisatietalent en door de intriges van de geldschieter Haighton verwaterde het VvA vrij spoedig en in 1926 viel de beweging uit elkaar. Haighton, die actief wilde blijven op politiek gebied wist Sinclair die inmiddels zijn studies gestaakt had, over te halen om als redacteur mede te werken aan De Bezem - Fascistisch Weekblad voor Nederland. Op 9 december 1927 verscheen de eerste uitgave van dit anti-democratisch weekblad. Het succes was van dien aard, dat redacteur Sinclair en financier Haighton op 15 december 1928 overgingen tot oprichting van De Vereniging De Bezem. Rivaliteit tussen de populaire volksspreker Baarsa en de dromerige partij-ideoloog Sinclair zorgde ervoor, dat de vereniging in tweeÃ«n spleet. Haighton en Baars gingen in maart 1930 gezamenlijk door met De Bezem. Sinclair gaf vanaf die maand De Nood-Bezem uit, maar zag zich, vanwege geldzorgen en kwaliteitsverlies gedwongen in september 1931 te stoppen met deze nooduitgave. Slechts een klein groepje getrouwen hield hij over. De rest ging geleidelijk over naar De Bezem van Baars en van Haighton, wier vereniging werd omgezet in de stichting Algemene Nederlandse Fascisten-Bond (ANFB). In de oorlogsjaren nam hij vrijwillig dienst bij de Duitse Waffen-SS. Hij stierf in het voorjaar 1942 aan het Russische front.