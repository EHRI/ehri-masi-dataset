Sinterklaas op bezoek bij het Interneringskamp voor ...

Sinterklaas op bezoek bij het Interneringskamp voor vluchtelingen bij Les Verrières in Zwitserland, 1943-1944. Les Verrières behoorde tot een werkkamp en was achter het Juragebergte gelegen tegen de Franse grens aan. In totaal verbleven er tijdens de Tweede Wereldoorlog ongeveer 1300 joodse vluchtelingen uit Nederland in Zwitserland. De mannelijke ingezetenen van Les Verrières moesten werkzaamheden verrichten op het gebied van wegenbouw. Deze foto maakt onderdeel uit van een fotoalbum van de heer H.M. Verhoeve, dat foto’s bevat uit 1943 en 1944 gemaakt door Frans Stoppelman. Stoppelman was fotograaf van beroep en een van de ingezetenen van het werkkamp.