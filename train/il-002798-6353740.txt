P.20 - ארכיון זרח ורהפטיג, תיעוד על הצלה וסיוע לפליטים שברחו מפולין ומליטא ליפן, 1939 - 1990

נייר, 70 תיקים

תעוד-אישי

מכתב

ספר

מאמר

פנקס

מברק

newspaper clippings

דוח-סקירה

סקירה

רשימות

תצלום

ארכיון זרח ורהפטיג, תיעוד על הצלה וסיוע לפליטים שברחו מפולין ומליטא ליפן, 1939 - 1990 זרח רהפטיג נולד ב- Wolkowisk שברוסיה הלבנה. עוד מנעוריו היה ורהפטיג איש תנועת 'המזרחי'. רכש השכלה תורנית וכללית. את השכלתו המשפטית רכש באוניברסיטת ורשה.בין השנים 1936–1939 כיהן כסגן יו"ר המשרד הארצישראלי בוורשה וכציר בקונגרסים הציוניים ה-17 עד ה-21. בפרוץ מלחמת העולם השנייה נמלט לליטא, ושם סייע לבריחת אלפי פליטים יהודים מפולין ומליטא ליפן, תוך שיתוף פעולה פורה עם הקונסול היפני בליטא, חסיד אומות העולם צ'יאונה סוגיהארה, וכן עם קונסולים הולנדיים. במיוחד עזר לתלמידי ישיבות מיר וסלבודקה לצאת מאירופה ולהגיע דרך יפן לישראל ולארצות הברית. ב-1941 הוא הגיע לארה"ב ושימש כסגן נשיא הפועל המזרחי בארה"ב וחבר הוועד המנהל של הקונגרס היהודי העולמי. גם במסגרת תפקידיו אלה המשיך לנסות ולעזור לפליטים ולניצולים יהודים בדרכים שונות. עם תום המלחמה יצא מספר פעמים למחנות הפליטים בגרמניה ועסק באיתור ילדים יהודים במנזרים, בבתי-יתומים ובמשפחות נוצריות והחזירם לחיק היהדות. כחבר הועד הלאומי בארץ ישראל בשנים 1948-1947 היה לוורהפטיג תפקיד חשוב בייסוד והקמת יד ושם. הארכיון של זרח ורהפטיג כולל תיעוד רב הנוגע למצבם של יהודי פולין וליטא עם פרוץ מלחמת העולם השניה ובמיוחד תיעוד הנוגע לנושא הסיוע לפליטים בהשגת ויזות ליפן בשנים 1941-1939. בכלל התיעוד מכתבים, מברקים, דוחות ורשימות של מבקשי ויזה פליטים וניצולים. בחטיבה גם תעודות, מכתבים ותיעוד אחר הנוגעים לפעילותו של ורהפטיג בעזרה לפליטים ולניצולים אחרי השואה ולפעילותו הענפה בהנצחת השואה.