G.H. Plekkringa, 1940-2000

1,1 meter

De heer Plekkringa is geboren op 19 juni 1924 te Leiden. Van september 1939 tot mei 1945 was hij werkzaam in het bedrijfsleven. Daarna trad hij in overheidsdienst, namelijk bij de Politieke Opsporingsdienst Leiden en daarna bij de Politieke Recherche Afdeling Leiden. Ook op maatschappelijk terrein heeft de heer Plekkringa diverse functies bekleed. Zo was hij 20 jaar lang secretaris van de Stichting 1940-1945 van de Afdeling Leiden. Eenmaal werkzaam bij de gemeente Ede, onderzocht de heer Plekkringa, samen met de heer Lagerwij, de gebeurtenissen in de gemeente Ede tijdens de Tweede Wereldoorlog. In 1990 resulteerde dit onderzoekswerk in het boek 'Ede ‘40-‘45'. Ook na de afronding van het boek bleef de heer Plekkringa naspeuringen doen met betrekking tot de Tweede Wereldoorlog. Dit archief bevat onderzoeksmateriaal dat gebruikt is voor de vervaardiging van het boek, o.a. over geallieerden, joden, Duitse politie, etc.. Ook het latere onderzoekswerk (na afronding van het boek) is terug te vinden in dit archief.