P.18 - אוסף קצ'רגינסקי - תיעוד על גטו וילנה 1941-1954

נייר, 54 תיקים

שירים

תוים

מכתב

יומן

עדות

play(s), script(s)

מחקר-מאמר

מרי קאטשערגינסקי

החומרים נמסרו ליד ושם על ידי

אוסף קצ'רגינסקי - תיעוד על גטו וילנה 1941- 1954 שמריהו קצ'רגינסקי נולד ב-Wilno בשנת 1908 ומגיל צעיר החל לכתוב שירים וסיפורים ולפרסמם. קצ'רגינסקי הוא בין המייסדים והפעילים של חבורת משוררי היידיש הצעירים ב-Wilno "יונג וילנה" ("וילנה הצעירה") ופעיל במפלגה הקומוניסטית. כבר מצעירותו נתחבבו כמה משיריו על ההמונים היהודים ב-Wilno ופולין, שהפכו לשירי עם ששרו רבים מהיהודים. באביב 1942 חזר קצ'רגינסקי לגטו Wilno לאחר שהסתתר מהגרמנים במשך כשנה. בשהותו בגטו נטל חלק פעיל בחיי התרבות הענפים והאינטנסיביים. יחד עם המשורר אברהם סוצקבר ואנשי תרבות אחרים היה גם קצ'רגינסקי בין מצילי נכסי התרבות היהודיים הרבים ב-Wilno. באפריל 1943 החלו הנאצים לבזוז את ספריית ייווא כחלק מ"מבצע רוזנברג", וכפו על קצ'רגינסקי לסייע להם באיסוף מסמכים מספרייה זו כדי להעבירם ל-Berlin. ספריית ייווא שכנה מחוץ לגטו ובסיועו של סוצקבר, קצ'רגינסקי ואחרים הצליחו להציל ספרים, כתבי-יד ומסמכים. בספטמבר 1943 נמלט קצ'רגינסקי מהגטו והצטרף ליחידת פרטיזנים סובייטים ביערות הסמוכים. בקיץ 1944 היה בין ראשוני השבים ל-Wilno ולגטו החרב. קצ'רגינסקי התמסר לפעולות הצלה, שימור ואיסוף של יצירות התרבות היהודית שרובה הוכחדה. בשנת 1948 הוציא לאור אנתולוגיה גדולה של שירת יידיש שחוברה בגטאות ובמחנות. לשירים צורפו לחנים ואסופה זו הייתה לאבן פינה של יצירות ביידיש שחוברו בתקופת ההשמדה. בשנת 1950 היגר לארגנטינה. שמריהו קצ'רגינסקי פרסם עשרות ספרי שירה וסיפורת ביידיש. ב-28 באפריל 1954 נהרג בתאונת מטוס בארגנטינה. האוסף שלו נמסר ליד ושם ב-1976. בכלל האוסף תיעוד אישי, מכתבים, עבודות מחקר, סיפורים ושירים שכתב ואסף כמו גם עדויות שגבה מניצולי גטו Wilno ופרטיזנים שלחמו ביערות.