Bestand van het Internationaal Auschwitz Comité.

ca. 3000 stukken.

De stukken in dit bestand werden verzameld door Maurice Goldstein, voorzitter van het IAC tussen 1977 en 1996. Het gaat grotendeels om typisch verenigingsarchief: correspondentie (onder meer tussen het IAC-secretariaat in Warschau en de nationale organisaties), publicaties, nota’s, verslagen, enz. De documenten hebben betrekking op de werking en activiteiten van de organisatie, o.a. de vieringen van de bevrijding van Auschwitz, de organisatie van reizen en pelgrimstochten naar het kamp, de fondsenwerving voor en oprichting van een internationaal herdenkingsmonument te Auschwitz, de processen tegen de verantwoordelijken van Auschwitz en andere oorlogsmisdadigers (waaronder Ehlers, Asche en Canaris), de strijd tegen negationisme en (neo)nazisme, het conflict in zake het ‘Karmel’ te Auschwitz, … De stukken beslaan grotendeels de periode 1977-1996. Naast archief betreffende het IAC vinden we er ook persoonlijk archief van Maurice Goldstein in terug. Het gaat onder meer om stukken inzake zijn professionele activiteit als arts (vb. briefwisseling met collega’s, medische documenten, facturen, verslagen van congressen, …) en zijn mandaat in het bestuur van de ULB (vb. notulen van zittingen van de raad van bestuur).