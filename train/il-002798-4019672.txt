P.6 - ארכיון וילהלם פילדרמן,יושב ראש איגוד הקהילות היהודיות ברומניה, 1924- 1947

נייר, 5 מטרים

תעוד-אישי

תעוד רשמי

שאול גרובר

החומרים נמסרו ליד ושם על ידי לשעבר מזכירו האישי לשעבר ומנהל עזבונו ב-

ארכיון וילהלם פילדרמן,יושב ראש איגוד הקהילות היהודיות ברומניה, 1924- 1947 ארכיון אישי של ד"ר וילהלם פילדרמן, יושב ראש איגוד הקהילות היהודיות ברומניה בשנים 1941-1924 ו-1947-1944 ובכללו 119 קבצים כרוכים ובהם תעודות שנמסרו לארכיון יד ושם ב-1967: משנות העשרים המוקדמות של המאה העשרים עד 1948 היה ד"ר פילדרמן מנהיגה של יהדות רומניה; פילדרמן היה עורך- דין ידוע, יושב ראש איגוד הקהילות היהודיות ברומניה ויושב ראש התאחדות היהודים הרומנים; יושב ראש ארגון הג'וינט מ-1920, ציר בפרלמנט הרומני מטעם ההתאחדות בין שתי מלחמות העולם, נציג הסוכנות היהודית לארץ-ישראל מטעם הלא-ציונים ברומניה, ולזמן מה גם יושב ראש קהילת Bucuresti; בתוקף תפקידיו הרבים פעל ד"ר פילדרמן רבות למען התאזרחות היהודים ברומניה לאחר מלחמת העולם הראשונה, למען הפליטים היהודים מאוקראינה, שמירת זכויות יהודי רומניה ונגד גילויי אנטישמיות; ד"ר פילדרמן המשיך במאבקו גם בתקופת הטרור שהנהיגו מפלגת משמר הברזל והמשטר הפאשיסטי של Antonescu בשנים 1944-1940, ובכללו פיזור הארגונים היהודיים המסורתיים בידי השלטונות והקמתו של מרכז היהודים, שפעל בשנים 1944-1942 על-פי הדגם הגרמני; בשל פעילות זו והתנגדותו ל"קונטריבוציה" בסך ארבעה מיליארדים שהוטלה על היהודים, גורש ד"ר פילדרמן לתקופה קצרה ל-Transnistriaב-1943; במשך תקופת המלחמה קיים ד"ר פילדרמן קשרים עם פקידים בכירים, שרים ואף עם Antonescu , John, Mihai ; ד"ר פילדרמן הצליח למנוע את גירוש כל יהודי רומניה לפולין ולמנוע את גירוש הפליטים היהודים, שברחו לרומניה מהארצות שהיו תחת הכיבוש הנאצי; הודות להתערבותו בוטלה גזירת הטלאי הצהוב ב-1941 והוחזרו מגורשים מ-Transnistria; בתקופת המלחמה שיתף פעולה עם ההסתדרות הציונית במסגרת הוועד היהודי המחתרתי; ד"ר פילדרמן נאלץ לעזוב את רומניה בחשאי ב-1948, כי נרדף בידי הקומוניסטים; מאז ועד מותו ב-1963 חי ד"ר פילדרמן ב-Paris ועסק בכתיבת זיכרונותיו; ארכיונו של ד"ר פילדרמן נמסר בהסכמת המשפחה מ-Paris ליד ושם ב-1967 בידי ד"ר גרובר, מזכירו האישי לשעבר ומנהל עזבונו; הארכיון מורכב מ-119 קבצי תעודות כרוכות ומסודרות לרוב על-פי סדר כרונולוגי מהשנים 1947-1900; בארכיון התכתבות עם מוסדות ממשל רומניים ומוסדות יהודיים, קבצי חוקים, זיכרונות, תזכירים, רשימות מקטעי עיתונים ודוחות על אודות חיי היהודים ברומניה ועל פעילותו של ד"ר פילדרמן למען זכויותיהם; 79 כרכים כוללים תיעוד על התקופה שבין שתי מלחמות עולם ועל השנים 1944-1933; 33 כרכים כוללים תיעוד מהשנים 1947-1944; 7 כרכים כוללים את זיכרונותיו של ד"ר פילדרמן; לארכיון צורפו שני כרכים שנתגלו בישראל ונתרמו ליד ושם; בארכיון לא נמצא כל החומר המקורי, ויש להניח שמסמכים מקוריים רבים קיימים עדיין בידי בני משפחת פילדרמן ב-Paris וב-London; במלאכת הרישום והסידור התעוררו קשיים אחדים, הנובעים מריבוי העתקים ותרגומים של התעודות מרומנית לצרפתית הפזורים בכל הכרכים ופוגעים בסדר הכרונולוגי.