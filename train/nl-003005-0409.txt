Archief en collectie F.M. Huebner

15 meter

De Duitse kunsthistoricus Friedrich Markus Huebner (1886-1964), die al sinds 1919 in Nederland woonde, was in de Tweede Wereldoorlog ‘Verwalter’, zaakwaarnemer, van meerdere joodse kunsthandels in Nederland. Slecht een klein deel van het archief is vooralsnog geïnventariseerd, namelijk de Collectie Huebner (omvang: 1 meter). Het gehele archief bevat: 6 dozen brieven, 31 dozen handschriften, 35 dozen knipsels en dergelijke, 8 dozen diversen, 4 dozen zonder opschrift en 1 doos met 2 omslagen met publicaties en artikelen van de archiefvormer in druk, en de fotokopieën van een scriptie over Huebner. De collectie Huebner bestaat uit correspondentie, aantekeningen en manuscripten voor publicaties en lezingen, kunsthistorische publicaties in kranten en tijdschriften en overige documentatie. In de collectie bevinden zich ook naoorlogse brieven waarin Huebners houding in de oorlog wordt beschreven.