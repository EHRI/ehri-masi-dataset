Verzameling egodocumenten, dagboeken en manuscripten.

2608 nrs. op moment van schrijven.

De collectie manuscripten van het CEGESOMA bevat hoofdzakelijk autobiografische nota’s, dagboeken en andere ‘egodocumenten’, variërend in lengte van eerder beknopte notities tot memoires van tientallen pagina’s. In enkele zeldzame gevallen gaat het om andere types documenten, zoals toespraken of literatuur. Doorgaans vinden we in deze collectie de neergeschreven getuigenissen – sommigen eigentijds, het grootste deel na de feiten – van gewone burgers, militairen, dienstplichtigen, verzetsstrijders, oud-gevangenen en gedeporteerden, vervolgde Joden, … De focus ligt duidelijk op het einde van de jaren ’30 en de Tweede Wereldoorlog, met thema’s als verzetsgroepen en hun acties, inlichtingennetwerken, vervolgingen en deportatie, repressie, concentratiekampen, maar ook het dagelijks leven tijdens de oorlog, de meidagen van 1940 enz. De Eerste Wereldoorlog komt in veel mindere mate aan bod. Een aantal van deze manuscripten werd geschreven door mensen van Joodse afkomst, en/of hebben betrekking op thema’s zoals de emigratie van Joodse vluchtelingen naar België, de vervolging en deportatie van Joden, verzetsactiviteiten, etc.