In 1981 ontving het NIOD, via het consulaat in Vancouver, ...

In 1981 ontving het NIOD, via het consulaat in Vancouver, ongeveer 6000 negatieven van opnamen vervaardigd door het voormalige Duitse fotopersbureau Stapf Bilderdienst, dat in Amsterdam gevestigd was. Een Canadese militair wist het materiaal tijdens de roerige bevrijdingsdagen mee te nemen. Na gevechten op het Waterlooplein op 11 februari 1941 waar WA-man Hendrik Koot ernstig gewond (hij overleed op 14 februari zonder nog bij kennis te zijn geweest), werden 16 jonge mannen gearresteerd die aan de onlusten zouden hebben deelgenomen. Diezelfde dag werd de in Amsterdam woonachtige Duitse persfotograaf Franz Stapf of een medewerker gevraagd naar het politiebureau aan de Overtoom te komen. Drie opgepakte Joodse jongens werden gedwongen te poseren met verschillende slagwapens in de hand. Van links naar rechts Meier van West en de broers Lard en Filip Zilverberg. In de NSB-krant 'Het Nationale Dagblad' werden de foto's geplaatst onder de titel 'Joden zonder masker' om hetze tegen te voeren tegen de Amsterdamse Joden. In de 'Deutsche Zeitung in de Niederlanden 'werd de foto op 18 februari 1941 afgedrukt met het volgende bijschrift: 'Am dienstag wurde der Wachtmeister der WA, Koot von Juden in Amsterdam ermordert. Am selben Tage, einige Stunde sp√§ter, verhafteten deutsche Polizeistreifen in Amsterdamer Judenviertel bewaffnete Israeliten. Unser Bild zeigt drei dieser Verbrecher mit ihren Mordwerkzeugen.