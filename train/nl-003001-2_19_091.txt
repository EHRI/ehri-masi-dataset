Inventaris van het archief van de Vereniging van Academisch Gevormde Accountants (VAGA), (1927) 1928-1968

4 meter; 153 inventarisnummers

Het archief van de Vereniging van Academisch Gevormde Accountants bevat onder andere stukken betreffende het contact met het Nederlands Instituut van Accountants, stukken betreffende de dienstverlening door accountants bij de Winterhulp van 1943, stukken betreffende verschillende (studie)commissies en werkgroepen, stukken betreffende de verschillende Internationale Accountantscongressen en stukken betreffende de VAGA en de Duitse bezetter. Inventarisnummer 1 bevat notulenboeken van jaarlijkse en buitengewone algemene ledenvergaderingen met betrekking tot de oorlogsjaren, inventarisnummer 3 bevat notulen van jaarlijkse en buitengewone algemene ledenvergaderingen, 1928-1949. Notulen van vergaderingen van het algemeen en het dagelijks bestuur in de oorlogsjaren zijn te vinden onder inventarisnummers 6 en 7. Notulen van vergaderingen van het VAGA-bestuur met het NIvA-bestuur 1938-1950 zijn te vinden onder inventarisnummer 20. Inventarisnummer 58 bevat correspondentie met de Nederlandse Broederschap van Accountants 1940-1955.