Emissiebank te Brussel. Activiteiten en liquidatie.

411,8 s.m.

Dit bestand (dat zeer relevant is voor de studie van de plundering van goederen en vermogens van Joden tijdens de oorlog) bevat grote series dossiers, briefwisseling en boekhoudkundige overzichtsstukken, die dateren van zowel tijdens als net na de Tweede Wereldoorlog en die betrekking hebben op de werking en de liquidatie van de Emissiebank. De ongeveer 31000 Dossiers Centralisés (met “C”-nummer) bevatten informatie over de liquidatie en het beheer van de rekeningen van bedrijven bij de Emissiebank en aanverwante banken. Sommige personen of bedrijven, wiens bezittingen of onderneming onder beheer van een Verwalter werd geplaatst, hebben eveneens een zgn. AWG-dossier (waarbij AWG staat voor Allgemeine Warenverkehrsgesellschaft). Verder bevat het bestand nog informatie over rekeningen op naam van Joden bij gekende roofbanken als de Hansabank, Westbank, etc. Het bestand is op moment van schrijven evenwel niet genummerd, niet geïnventariseerd, en daarom (afgezien van enkele reeksen) zeer moeilijk toegankelijk.