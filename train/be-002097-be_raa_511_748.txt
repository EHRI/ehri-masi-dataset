Koninklijk Atheneum van Berchem.

394 nrs.

In dit bestand vinden we stukken die de aanwezigheid van Joodse leerlingen documenteren. We vinden vooreerst algemene stukken o.a. statistieken van de schoolbevolking, stamboeken (nrs. 1-4; periode 1934-1984), klasregisters (nrs. 6-12; 1934-1984), indicateurs van briefwisseling, … Het bestand bevat eveneens reeksen van registers o.a. van uitslagen van leerlingen uit de diverse studierichtingen, van toelatings- en overgangsexamens van de humaniora-afdelingen, van de eindexamens en van het afleveren van diploma’s en allerhande certificaten. Daarnaast noteren we mogelijk relevante stukken zoals inventarissen van de leraren- en leerlingenbibliotheken, lijsten van klasbibliotheken, … Ten slotte vermelden we nog de (naoorlogse) school- en leerlingenbladen, evenals een aantal dossiers over allerhande plechtigheden en activiteiten ter herdenking van tijdens de Tweede Wereldoorlog overleden leerlingen en leraars.