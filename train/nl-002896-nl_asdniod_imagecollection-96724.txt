Amsterdam, Polderweg. 25 mei 1943. 500 Joden geven ...

Amsterdam, Polderweg. 25 mei 1943. 500 Joden geven gevolg aan de Duitse oproep ('Oproeping') en melden zich aan voor vertrek naar kamp Westerbork. Urenlang wachten zij op de speciale trein die hen vanaf Station Muiderpoort naar Westerbork zal vervoeren. Van de 7000 joden die zich die dag op de Polderweg moesten melden voor deportatie naar Westerbork, verschenen er die dag tot grote irritatie van de Duitsers slechts 500. Geheel achter bij de waterton een medewerker van de Joodsche Raad.