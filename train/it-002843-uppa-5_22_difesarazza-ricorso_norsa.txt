Ricorso Ragionier Norsa Giulio

2 pagine

Lettera del presidente della Confederazione fascista dei professionisti e degli artisti di Roma all’Unione Provinciale Professionisti e Artisti di Mantova con risposta negativa rispetto all’istanza presentata dal ragioniere Giulio Norsa, residente a Mantova, contro la «cancellazione del ricorrente dagli albi professionali e dall’elenco sindacale, in quanto appartenente alla razza ebraica». Il ricorrente chiedeva nel ricorso che «in via pregiudiziale» venisse considerata nulla e senza effetto la cancellazione dall’albo; «in via subordinata», di essere «iscritto, in via provvisoria negli elenchi aggiunti ammessi per i discriminati, in attesa di decisioni sulla domanda di discriminazione presentata». La Confederazione si dichiara incompetente in merito e pertanto rigetta il ricorso.