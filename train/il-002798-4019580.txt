O.30 - תיעוד על אודות יהודי אוסטריה, רובו מתקופת השואה

נייר, 232 תיקים

תעוד רשמי

תעוד-אישי

תעוד-פרט

תיעוד של נרדפים

תיעוד של מגורשים

יומן

תיעוד על אודות יהודי אוסטריה, רובו מתקופת השואה האוסף מורכב ברובו מתעודות מקוריות: מסמכים כתובים במכונת כתיבה, כתבי יד, סקירות ודוחות משוכפלים שמסרו העיקר גורמים פרטיים לארכיון יד-ושם במשך השנים. החלוקה הפנימית בחטיבה שונתה לפני כמה שנים, והחלוקה המקורית נרשמה בשדה "סימול תיק קודם". החומר מגוון ובכללו מסמכים רשמיים, תיעוד אישי, חומר סטטיסטי, דוחות וסקירות, מאמרים וכתבות מעיתונים יהודיים ואחרים, מוצגים, יומנים, תצלומים וכו'. יש לאזכר במיוחד את הדוחות הסטטיסטיים הרבים שנכרכו בחוברות, ערכו ועצבו אותן בגרפיקה אמנותית ברמה מקצועית גבוהה בהתחשב בנסיבות הזמן והמציאות העגומה. מרבית התיעוד כתוב בשפה הגרמנית ומיעוטו בשפות אחרות כמו עברית, אנגלית, צרפתית, פולנית ויידיש. הגופים היוצרים : התיעוד נוצר ברובו בידי הקהילה היהודית ב-Wien, הנהלת הקהילה ומוסדותיה שאליה השתייכו 80% מכלל יהודי אוסטריה. הדמות הבולטת בקהילה היה ד"ר יוסף לוונהרץ (Josef Loewenherz) שעמד בראשה במשך כל אותן שנים עד לחיסולה הסופי בידי הנאצים. תיעוד אחר מקורו במוסדות גרמניים נאציים כגון "הלשכה המרכזית להגירת יהודים" (Zentralstelle Fuer Juedische Auswanderung,) הס"ד (SD) והגסטפו (Gestapo). נושאים ומבנה החטיבה האוסף משקף את גורל יהודי אוסטריה. אוסטריה שימשה בעבר מרכז תרבותי חשוב של יהודי אירופה בתחומי המדע, הרפואה, הספרות והאמנות ועוד. האוסף מסודר בסדרות משנה המאופיינות לפי נושאיהן, כאשר התיקים הנפרדים מוספרו לפי סדר רץ כמפורט להלן. 1-47, 193-195 קהילת Wien וקהילות אחרות 48-53 ד"ר יוסף לוונהרץ 54-59? ארגונים יהודיים 60-68? עליית הנוער 69-75 הגירה והצלה 76-86 גירושים 87-96 חקיקה נגד היהודים וגילויי אנטישמיות באוסטריה 99-149, 183-192 תיעוד אישי 150-155 התנגדות, תעמולה נאצית 156-172 עיתונות ומחקרים 173-182, 195-197 אוסטריה לאחר המלחמה ושונות רוב תיעוד "קהילת Wien וקהילות אחרות" הוא מהשנים 1938-1945. התיעוד משקף את התמורות שחלו בקרב יהודי אוסטריה בעקבות ה"אנשלוס" ( Anschluss -סיפוח אוסטריה לגרמניה) ממרס 1938. כמו כן, באים לידי ביטוי המאמצים שהשקיעה הנהגת הקהילה והעומד בראשה דר' לוונהרץ בתחום ההגירה והבטחת צורכי הקיום הבסיסיים של הקהילה. בראש ובראשונה עוסק התיעוד בקהילת Wien, אך ניתן למצוא גם חומר על קהילות נוספות כגון, Linz, Innsbruck וקהילות אחרות. בנוסף לכך, יש תיעוד על אודות בני-תערובת, נישואים מעורבים ויהודים מומרים. יש לאזכר במיוחד את ספר הזיכרון (Totenbuch) שנרשם עוד בתקופת המלחמה לזכר 850 מיהודי Wien, שגורשו לגטו Modliborzyce בפולין. בידינו צילום חלקי בלבד של המקור שעקבותיו אבדו, אך גם כך ניתן להתרשם מהעיצוב הגרפי וכתב היד הציורי במיוחד. סדרת התיקים על עליית הנוער פורסת מסכת הצלה של ילדים ובני נוער, ענייני הכשרה ופעילות תנועות הנוער הציוניות באוסטריה בהנהגת אהרון מנצר (Aron Menzer). באוסף תיעוד המבטא את דבקותו האישית של מנצר בחניכיו עד לשעת פרידתו ערב גירושו. בין התעודות המעטות אשר נכללו תחת הכותרת "הגירה והצלה" יש לציין במיוחד דוח פעילות של Aktion Gildmeester (ארגון שהקים כומר גרמני שסייע כספית למהגרים יהודים מומרים, נשואים בנישואי תערובת, או אנשים שאינם שייכים לקהילה היהודית). כמו כן, נכלל בסדרה זו חומר תיעודי על פרשת מחנה Woowa ביוגוסלביה ויומן אישי של נער המתאר את האירועים בנוגע להפלגת אניית המעפילים Hilda, בין 16 באוקטובר 1939 ובין 29 ביונאר 1940. בכלל התיעוד האישי המגוון תעודות כגון דרכונים, תעודות זהות, תעודות לידה ונישואים, כרטיסי מזון ועבודה, תעודות גמר לימודים בבית הספר, כרטיסי נסיעה, מכתבי המלצה ומכתבי פיטורים ממקומות עבודה בשל יהדותו של העובד. מעל לכל: מכתבי אסירים במחנות ליקיריהם, מכתבי פרידה לפני הגירוש לקראת הבלתי נודע. בין אלה קיים אוסף מיוחד במינו של 76 מכתבים אישיים שכתבה אישה צעירה, שנותרה לבדה ב-Wien אל בעלה בארץ ישראל. היא נרצחה ב-Auschwitz . תיאור יצירת החטיבה החטיבה היא אסופה שהצטברה מתיעוד מגוון, ברובו מקורי, שהגיע לארכיון יד-ושם מאנשים פרטיים ומגורמים מוסדיים. חטיבות אחרות הקשורות לנושא: -M.38- DOW- מכון לתיעוד ההתנגדות באוסטריה; -R.2- משרד הגזע של המפלגה הנאצית ב-Wien .