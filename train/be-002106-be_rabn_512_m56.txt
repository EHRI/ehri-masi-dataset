SI Merksplas 1996 B.

430 nrs. (23,3 s.m.).

In dit bestand zijn een aantal nummers relevant. Vooreerst vermelden we de nrs. 26 en 28 die inkomende en uitgaande briefwisseling bevatten, hoofdzakelijk met de Staatsveiligheid (die de post van de geïnterneerden controleerde). In deze nummers bevinden zich eveneens lijsten van geïnterneerden, waaronder (gezien de vluchtelingenproblematiek van die periode) wellicht ook Joden. Daarnaast vinden we onder nr. 212 lijsten van Joodse geïnterneerden in de Duitse afdeling die met de verschillende transporten zijn aangekomen (1942-1943). In de “transportlijsten” (1942) (nr. 213), eveneens afkomstig van de zgn. Duitse afdeling, en een lijst van de bevolking van de Belgische sectie van de gevangenis te Angoulême (waar vanaf mei-juni 1940 een deel van de opgesloten vreemdelingen naar overgebracht werd) (nr. 216) zijn wellicht ook Joodse gedetineerden terug te vinden. Aangezien tussen 1938 en 1940 heel wat Joodse personen in Merksplas geïnterneerd waren, zijn algemene stukken zoals briefwisseling, opsluitingsdossiers van geïnterneerde vreemdelingen (zie vb. de nrs. 262 – 283 voor de ‘verdachte’ vreemdelingen), verschillende reeksen bevolkingsregisters (o.a. van de Duitse afdeling), enzovoort eveneens van groot belang.