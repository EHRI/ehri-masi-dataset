Kauno miesto žydų tikybinės bendruomenės taryba

Fondą sudaro 1 apyrašas, kuriame yra 281 byla. Dalis dokumentų rašyti ranka; yra nuotraukų.

Kauno žydų tikybinės bendruomenės taryba vadovavo Kauno žydų bendruomenei, rūpinosi jos nekilnojamuoju turtu, narių tikyba, švietimu, kultūra, labdara ir socialine pagalba, pildė metrikų knygas, rinko mokesčius, tvarkė kitus su bendruomenės veikla susijusius reikalus.
Komisijos klausimams iš įstatymo apie draugijas spręsti 1932-02-05 nutarimu Kauno miesto žydų tikybinė bendruomenė uždaryta"

Laikinasis įstatymas apie žydų bendruomenių tarybų teises apkrauti mokesčiais gyventojus žydus, Žydų tautinių bendruomenių įstatymas, Rinkimų į II Lietuvos žydų bendruomenių atstovų suvažiavimą statutas, Žydų tautinių bendruomenių įstatymui vykdyti ir Žydų tautinių bendruomenių tarybų narių rinkimų instrukcijos, Rinkimų į žydų tautos susirinkimą taisyklės, Žydų tautos tarybos nutarimai, aplinkraščiai, posėdžių protokolai, I Lietuvos žydų bendruomenių suvažiavimo nutarimai, posėdžių protokolai, darbotvarkė, delegatų sąrašai ir anketos, Kauno miesto žydų tikybinės bendruomenės tarybos, Pagalbos pabėgėliams, „Maot Chitim“ ir Kalinių šelpimo komitetų posėdžių protokolai, statistinės žinios apie žydų mokymo įstaigas Lietuvoje, dirbančius ir bedarbius žydus, susirašinėjimo su Žydų reikalų ministerija, Žydų tautos taryba, Seimo žydų frakcija, Kauno apskrities viršininku, žydų bendruomenėmis, švietimo įstaigomis ir visuomeninėmis organizacijomis sveikatos apsaugos, metrikacijos, švietimo, labdaros, pašalpų skyrimo ir kitais klausimais dokumentai, bendruomenės narių, rinkėjų, mokytojų, gavusių pašalpas asmenų sąrašai, prašymai skirti pašalpas, metrikų knygų perdavimo aktai, Gargždų, Ylakių, Jurbarko, Kėdainių, Kybartų, Krekenavos, Plungės žydų bendruomenių gimimo, santuokos, skyrybų ir mirties liudijimai bei jų šaknelės, narių mokesčių ir rabinams suteiktų paskolų apskaitos kortelės, finansų dokumentai (pagal LCVA).