Fototheek.

ca. 3500 afbeeldingen (17 dozen).

De fotocollectie van de Stichting Auschwitz valt uiteen in twee onderdelen. Enerzijds zijn er de foto’s gevormd door de Stichting zelf. Het betreft foto’s van studiedagen, lezingen en andere activiteiten. Het tweede gedeelte is de eigenlijke fotocollectie. Hier gaat het om afbeeldingen van alle aspecten van het Derde Rijk (o.a. economie, ideologie, politiek, propaganda, …), de naziterreur (het euthanasie-programma, concentratie- en vernietigingskampen, bevrijding, …) en de Shoah. Doorgaans betreft het reproducties van foto’s waarvan de originelen ergens anders worden bewaard.