Joods lyceum Fisherstraat, sedert 1943 Joodse inrichting voor voortgezet onderwijs

0,75 meter; 41 inventarisnummers

In 1941 bepaalde de Duitse bezetter dat joodse kinderen niet meer in een klas met niet-joodse kinderen mochten zitten. Jonge joodse kinderen mochten vanaf september 1941 alleen nog maar naar de schoolgebouwen aan de Bezemstraat 1-3 of de Duinstraat 10 in Scheveningen. Voor de joodse kinderen die al op deze scholen zaten, was dit minder erg. Maar al die andere kinderen moesten van hun eigen lagere (basis)school af. Vanaf 1 december 1942 moesten alle lagere schoolkinderen naar de Bezemstraat. De oudere joodse jongens en meisjes mochten alleen nog maar naar het Joods Lyceum in de Fischerstraat 135. Een aantal joodse leraren die van de Duitsers niet meer mochten werken op hun oude scholen ging hier onderwijs geven. Ook joodse professoren die bij de universiteit waren ontslagen, gingen op het Joods Lyceum lesgeven. Het was voor sommige kinderen moeilijk de school te bereiken. Joodse kinderen mochten niet meer de tram gebruiken. Zij moesten vanuit heel Den Haag en vanuit Rijswijk fietsen of lopen naar hun school. In 1942 moesten alle joden hun fietsen inleveren. De kinderen konden alleen nog maar lopend naar school. De stukken zijn zowel in het Nederland als in het Duits.