Kabinet van de burgemeester – Bob Cools.

?

In het archief van kabinet van burgemeester Cools vinden we enkele relevante dossiers. Ze bevatten doorgaans allerhande (politie)verslagen, krantenknipsels, handgeschreven notities, lijstmateriaal, briefwisseling, … Sommigen zijn vrij omvangrijk en opgedeeld in subdossiers. We noteren, onder andere, de dossiers inzake: de bomaanslag tegen de synagoge van de Sefardische gemeenschap in de Hoveniersstraat op 20 oktober 1981 (nr. 685 # 104), terrorisme (1987-1994; nr. 685 # 174), de Diamantwijk en diamantindustrie (1987-1994; nr. 685 # 3) en de bedevaart naar het Fort van Breendonk en herdenking van de slachtoffers van de concentratiekampen (1994; nr. 685 # 6). Ten slotte vermelden we ook de stukken in verband met Cools’ nieuwjaarsboodschappen in het Belgisch Israëlitisch Weekblad (1983 en 1984, zie MA-KAB # 462 en MA-KAB # 464) en zijn toespraak op de Maccabi games (1983; nr. MA-KAB # 462).