Persoonsbewijs van een joodse vrouw, voorzien van zwarte ...

Persoonsbewijs van een joodse vrouw, voorzien van zwarte J. In januari 1941 was de verplichte registratie van joden bij het bevolkingsregister aangekondigd. Het bewijs van aanmelding diende men bij zich te dragen. De volgende stap om te controleren of iemand joods was, was de bepaling in de zomer van 1941 dat bij zogenaamde Volljuden in het persoonsbewijs op twee plaatsen met speciale stempelinkt een grote J aangebracht moest worden. Joden waren vanaf dat moment bij straatcontrole eenvoudig te onderscheiden.