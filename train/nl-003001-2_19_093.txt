Archief van de Centrale Vereniging voor Openbare Leeszalen en Bibliotheken, (1853) 1906-1976

18.5 meter; 403 inventarisnummers

Het archief van de Centrale Vereniging voor Openbare Leeszalen en Bibliotheken en haar commissies bevat voor de periode 1906-1971 bestuursmededelingen; dossiers betreffende de verhouding met de overheid; dossiers betreffende de verhouding met openbare leeszalen en bibliotheken, waaronder circulaires; stukken betreffende diverse commissies; stukken betreffende de verhouding met overige instellingen; stukken van het secretariaat m.b.t. de organisatie en administratie en stukken over buitenlandse contacten. Tevens zijn er stukken van de Commissie Bibliotheekopleiding en het Bureau Boek en Jeugd. Diverse stukken hebben betrekking op het bibliotheekwezen gedurende de Tweede Wereldoorlog zoals de bemoeienis van de bezetter met uitlening en verspreiding van boeken en correspondentie over boekcensuur door de bezetter en andere aangelegenheden. Tevens zijn er fotokopieÃ«n van cabaretteksten van Annie M.G. Schmidt en andere naar aanleiding van de viering van het 50-jarig bestaan van de Centrale Vereniging en stukken betreffende de provinciale verenigingen van openbare leeszalen en bibliotheken en provinciale organisaties voor plattelandsbibliotheken.