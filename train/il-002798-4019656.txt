P.1 - ארכיון רחה פריאר, מייסדת עליית הנוער בגרמניה, 1935 - 1951

P.1 -

מכונת כתיבה מקור

מקור

קסרוקס

מקור, 12 תיקים

P.1 - ארכיון רחה פריאר, מייסדת עליית הנוער בגרמניה, 1935 - 1951 רחה פריאר ילידת (Recha Freier) נולדה ב-1892 ב-Norden שבצפון-מערב גרמניה. לאחר שלמדה שפות באוניברסיטה עבדה בתור מורה וחוקרת פולקלור. בשנת 1932 הגתה רעיון לשלוח במאורגן נוער יהודי לארץ ישראל כדי להתחנך בקיבוצים. רחה פריאר אספה כספים למטרה זו והוציאה את הרעיון לפועל כאשר קבוצת הנוער הראשונה יצאה מ-Berlin בסוף שנת 1932. הקונגרס הציוני העולמי אישר את הרעיון ב-1933, אך את הכספים נאלצה בתחילה לגייס בכוחות עצמה. ב-1935 הציעה רחה פריאר להרחיב את מפעל הצלת הנוער גם לפולין, אוסטריה וצ'כוסלובקיה, אך המוסדות הציוניים דחו את הצעתה. מ-1938 פעלה פריאר להצלת יהודי אוסטריה. היא עשתה מאמצים לשחרר את היהודים בעלי אזרחות פולנית שנעצרו במחנות ריכוז בליל הבדולח בנובמבר 1938. השחרור מהמחנות נעשה על ידי אישורים שהעניקה ההתאחדות הארצית של היהודים בגרמניה (Die Reichsvereinigung der Juden in Deutschland). פריאר לקחה ללא רשות מאה אישורים והצליחה לשחרר מאה יהודים שהיו עצורים במחנות ריכוז. משנודע על כך ל"התאחדות" הודחה רחה פריאר מכל תפקידיה בהנהלה הציונית ב-Berlin ובכללם מראשות עליית הנוער. היא ברחה מגרמניה ליוגוסלביה באמצע שנת 1940, והמשיכה לפעול משם, והצליחה להציל 150 צעירים יהודים שאבותיהם נספו במחנות ריכוז. רחה פריאר עלתה לארץ ישראל בשנת 1941. היא ייסדה בשנת 1943 את "המפעל להכשרת ילדי ישראל" שהעניק חינוך לילדים ממשפחות מצוקה בקיבוצים, מושבים ומשפחתונים. בכלל החטיבה תיקים אישים של ריחה פריאר ובהם התכתבות עם ארגונים בינלאומיים שונים ובכללם ארגון הדסה מארצות הברית שהקדיש את עיקר מאמציו במאמץ להציל ילדים יהודים בתקופת השואה.