Nederlands-Israelitische Gemeente (NIG) (Rotterdam), 1737-1971

36,15 meter; 1687 inventarisnummers

Op 29 juni 1943 werd bij verordening van de Duitse bezetter de Nederlands Israëlitische gemeente buiten werking gesteld. Toen (augustus 1943) is een lid van de opgeheven gemeente het door de Duitsers verzegelde gebouw aan de Joost van Geelstraat binnengegaan en heeft er de zilveren kerksieraden, de kantoormachines en administratieve bescheiden 'gestolen'. Dit was het begin van de ondergrondse joodse gemeente: de Nederlands Israëlitische Schuilkerk Zuid-Holland-Zuid. Na de bevrijding kon de synagoge Lew Jom, die de oorlog tamelijk ongeschonden had overleefd, weer in gebruik worden genomen. Bevat met betrekking tot de oorlog o.a. notulen, stukken met betrekking tot de lidmaten (bijv. geboorten). stukken over oorlogspleegkinderen, geconfisqueerde eigendommen, commissies, stichtingen en verenigingen die tijdens de Tweede Wereldoorlog zijn opgeheven, gegevens over transporten naar Westerbork.