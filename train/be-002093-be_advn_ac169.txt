Archief Joris Desbonnet.

25 nrs. (0,4 s.m.).

In dit bestand noteren we vooreerst de antisemitische propaganda geschreven door Joris Desbonnet zelf. Nr. 3 bevat o.a. antisemitische artikels waaronder de brochure “Wie won en wie verrijkte zich in den Wereldoorlog?” (1935-1936). Onder nr. 11 vinden we een ongedateerd script van de hand van Desbonnet getiteld “Het Jodendom valt aan”. Daarnaast vermelden we nog de congresteksten van het vierde en vijfde congres van het antisemitische persagentschap Wereld Dienst te Erfurt (resp. in 1937 en 1938). Deze documenten zijn overgebracht naar de “collectie congressen”; zie de verwijzingen onder nrs. 7 en 8. Onder nr. 10 vinden we diverse (antisemitische) documenten, waaronder namenlijsten van Joden uit Gent, een knipsel over de vertoning van de film “De eeuwige Jood”, stukken over de “verjoodsching der groot-nijverheid” [sic] en “Joodsch-Zionistische organisaties in België voor het jaar 1938-1939”. Ten slotte bevatten nrs. 12 en 19 persknipsels verzameld door Desbonnet, o.a. antisemitische artikels of teksten over de Joodse bevolking.