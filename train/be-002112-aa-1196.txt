Interviews met Belgische Joden.

22 microfiches.

In dit bestand vinden we een selectie van interviews uit het project OHD 27 van het Institute of Contemporary Jewry - Oral History Division (van de Hebreeuwse Universiteit van Jeruzalem). Het gaat om 22 uitgeschreven interviews van 25 personen van Joodse afkomst. De interviews handelen vooreerst over het Joodse verzet tijdens de Tweede Wereldoorlog: gewapend verzet, Comité de Défense des Juifs, verbergen van Joodse kinderen, … Daarnaast hebben ze ook betrekking op vooroorlogse Joodse organisaties in België, onder andere religieuze gemeenschappen, Bnei Akiva, de Fédération Sioniste, Hashomer Hatzair, Poale Zion, Linke Poale Zion, …