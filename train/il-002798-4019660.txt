P.15 - ארכיון הרב אלי מונק - התכתבות על אודות מצב הפליטים היהודים בגרמניה בשנים הראשונות שלאחר השואה

מקור

סטנסיל

מקור, 13 תיקים

P.15 - ארכיון הרב אלי מונק - התכתבות על אודות מצב הפליטים היהודים בגרמניה בשנים הראשונות שלאחר השואה הרב אלי מונק היה בנו של של הרב עזריאל מונק, רב קהילת "עדת ישראל" הקהילה האורתודוקסית הנפרדת ב-Berlin. ב-1938 היגר לבריטניה והקים קהילה של יהודים יוצאי גרמניה ברובע Golders Green בלונדון ועמד בראשה. הוא היה פעיל בעניינים יהודיים וארגן בין היתר מחנות לנוער יהודי. עם אחיו הרב יחיאל אריה מונק ערך את הספר "עדות נאמנה" שתורגם לאנגלית. הספר נסב על ענייני השחיטה היהודית ונועד לשכנע את הציבור שאופן השחיטה היהודית הוא ההומני ביותר להרג בעלי החיים. הרב אלי מונק היה גם פעיל בתחום הסיוע ליהודי גרמניה בתקופת השלטון הנאצי ולאחר המלחמה. בני משפחתו של הרב מונק העבירו את התיעוד על אודות פעילות הסיוע שבה היה מעורב למכון לחקר יהודת הגולה באוניברסיטת בר-אילן. משם הועבר לארכיון יד ושם ונשמר בחטיבה נפרדת. בכלל החטיבה התכתבות עם ארגוני עזרה וסעד בבריטניה וגרמניה בתקופת השלטון הנאצי ולאחר המלחמה, דוחות על אודות פעילותם של ארגונים אלה ודיווחים מביקורים של מנהיגים יהודים בגרמניה לאחר המלחמה, ובכללם מידע עשיר על אודות מצב היהודים החיים במקומות שונים במדינה.