PK Mechelen 0000.

2083 nrs. (67,4 s.m.).

Dit bestand bevat vooreerst een aantal affiches uit de periode 1941-1942, uitgaande van de Duitse militaire overheid en het Antwerpse provinciebestuur, inzake het gebruik van de tram en het bezoek aan cinema’s, schouwburgen en andere openbare gelegenheden door Joden (nr. 726), over het onderduiken van Joodse families (nr. 756) en inzake de melding van veilingen van waardevolle roerende voorwerpen (vb. meubels, kunst) aan de Feldkommandantur (nr. 753). Daarnaast zijn er ook nog een aantal relevante documentatiedossiers, o.a. “betreffende verschillende maatregelen genomen tegen Joden (1940-1944)” en “betreffende de omzendbrief van de procureur-generaal van het Hof van Beroep te Brussel van 24 augustus 1942 inzake het verbod tot dragen van wapens of van een uniform, door leden van de anti-Joodse liga Volksverwering/Défense du Peuple (1942)” (nr. 905). Ten slotte vermelden we nog, onder nr. 928, het “dossier betreffende de verordening van 23 mei 1940 inzake het vijandelijk vermogen”.