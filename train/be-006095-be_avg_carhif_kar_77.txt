Fonds Régine Karlin-Orfinger.

88 nrs. (3 s.m.).

In dit bestand vinden we hoofdzakelijk documenten met betrekking tot de activiteit van Orfinger in verschillende vrouwenorganisaties en verenigingen die ijverden voor het schrappen van abortus uit het strafrecht. Het gaat grotendeels om ingekomen stukken zoals correspondentie, omzendbrieven, nieuwsbrieven en periodieken maar ook notulen van vergaderingen, werkteksten, statuten, pamfletten en affiches, documentatie, … Daarnaast noteren we nog de dossiers, waaronder enkelen die handelen over juridische beschuldigingen en vervolging tegen deze verenigingen in het kader van de strijd voor abortus. Ten slotte vermelden we nog het nr. 88 (1993-1994) dat stukken bevat inzake vragen aan Régine Karlin-Orfinger om te getuigen over o.a. het verzet en de situatie van Joodse kinderen vlak na de oorlog.