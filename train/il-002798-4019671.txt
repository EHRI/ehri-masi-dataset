P.4 - ארכיון ד"ר ירושלמי, תיעוד מגטו Siauliai

דפוס

כתב יד העתק

כתב יד מקור

מכונת כתיבה העתק

מכונת כתיבה מקור

נייר

קסרוקס

נייר, 10 תיקים

P.4 - ארכיון ד"ר ירושלמי, תיעוד מגטו Siauliai ד"ר אליעזר ירושלמי נולד ב-1900 ב-Horodicze שברוסיה הלבנה. למד מדעי הטבע וספרות עברית באוניברסיטה ב-Kaunas. שימש כמורה ועבודתו החינוכית התנהלה תמיד בשפה העברית. היה חבר פעיל בתנועת צעירי ציון והחלוץ; החל משנת 1941 שימש מורה ומנהל בבית הספר בגטו Siauliai. את עבודתו בגטו תאר בספרו "ילדי השואה". שימש יועץ טכני ליודנרט. גבה עדויות מפליטים ומניצולי האקציות שהגיעו לגטו. הקים בגטו ארכיון לנושא השואה: פרוטוקולים, מסמכים, דוחות של מוסדות בגטו. מידע אודות קיומו של הארכיון נמסר לסובייטים והם החרימו אותו, ושם הוא נמצא עד היום. פנקס Siauliai, שהועבר לידי התביעה במשפטי Nurenberg, הוא הפריט היחיד שניצל מארכיון זה ויצא לאור בהוצאת יד ושם. ירושלמי נמלט מהגטו ב-1944 בשעה שהגטו הופצץ. הוא הגיע ל-Vilnius שם ארגן בית ספר לילדים יהודים שניצלו. ב-1945 עבר ל-Lodz והיה פעיל בוועדה ההסטורית היהודית במקום. עם ארגון "הבריחה" הגיע לאיטליה, בה שהה בשנים 1948-1945. באיטליה הקים רשת חינוך לילדים יהודים והשתלמויות למורים. הוא היה נציגם של עסקני תרבות יהודים מאיטליה בקונגרס היהודי העולמי שהתקיים ב-New York ב-1948. ב-1949 עלה לישראל והתיישב בחיפה, בה הקים את בית חינוך תיכון ובית מדרש למורים של זרם העובדים. בכינוס החוקרים ב-1962 התריע על הזנחת ספרות השואה. ירושלמי השתתף באופן פעיל בעבודת התיעוד של יד ושם ובוועדה לעיבוד תוכנית להוראת השואה. ד"ר אליעזר ירושלמי נפטר בינואר 1963. בצוואתו ביקש למסור ליד ושם את כתביו המתייחסים לשואה. בחטיבה תיעוד מארכיונו של ד"ר אליעזר ירושלמי ובכללה יומן, זיכרונות ופרסומים של ד"ר אליעזר ירושלמי על גטו Siauliai כמו גם עדותה של אלמנתו, שרה ירושלמי.