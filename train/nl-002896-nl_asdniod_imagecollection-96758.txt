Zondagnacht 20 juni 1943 om half vier liet Willy Lages ...

Zondagnacht 20 juni 1943 om half vier liet Willy Lages Amsterdam-Zuid en de Transvaalbuurt in Oost hermetisch afsluiten. Luidsprekerwagens reden door de straten. Vrijwel alle joden moesten zich naar bepaalde verzamelpunten begeven, vanwaar ze met trams naar het station werden gebracht. Veel joden bleken zich evenwel schuil te houden. Daarom werden later die dag systematisch alle huizen doorzocht en werden opgepakte joden met overvalwagens, zoals op het toenmalige Kr√ºgerplein in de Transvaalbuurt, afgevoerd. Bij deze 'ophaalactie' werd de Ordnungspolizei geassisteerd door de speciaal overgekomen joodse hulppolitie uit het kamp Westerbork. Deze manschappen waren herkenbaar aan een witte band om de arm. (Heimelijk genomen foto.)