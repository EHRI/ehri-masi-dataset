Censimento dei maestri di razza ebraica

1 pagina

Lettera del provveditore agli studi di Mantova, Salvatore Valitutti, indirizzata al Primo ispettore scolastico della Seconda circoscrizione di Mantova, con allegati 3 elenchi, 13 schede incomplete e 18 schede in bianco (presenti nella busta), in cui comunica che: «dall’esame delle schede, compilate e firmate dai maestri, si è rivelato che molte di esse non sono redatte con la dovuta chiarezza e compiutezza. In alcune di esse vi sono dichiarazioni contraddittorie specie nei riguardi della religione; in altre vi sono dati positivi che determinano l’appartenenza alla razza ebraica e che tuttavia non trovano riscontro nelle segnalazioni fatte. Per i dovuti riscontri invio copia dei due elenchi compilati per codesta Circoscrizione, quali risultano dall’esame delle schede: 1° elenco, maestri appartenenti a genitori entrambi di razza ebraica, o che per altro motivo debbano essere senza altro ritenuti ebrei; 2° elenco, maestri provenienti da matrimoni misti e che professano una religione diversa dalla ebraica alla data del 1° ottobre 1938. Invio inoltre tutte le schede dubbie o incomplete, elencate in n. 13, perché siano regolarizzate. Dell’esattezza dei riscontri e delle regolarizzazioni sarete direttamente e personalmente responsabile. Unisco alla presente un congruo numero di schede in bianco per le necessarie sostituzioni. Attendo comunicazioni e schede entro e non oltre il 30 c. m.»