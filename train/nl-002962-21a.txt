Archief van de Nederlands Israëlitische Gemeente Leiden, 1835-2001

3,65 meter; 266 inventarisnummers

Het archief is een aanvulling op het archief van de Nederlands Israëlitische Gemeente Leiden 1758-1943 (nummer toegang 21). Deze aanvulling bevat ook verloren gewaande archiefbescheiden, te weten correspondentie uit de Tweede Wereldoorlog. Deze bescheiden waren door de bezetter weggesleept en doken uiteindelijk op in Tsjechië. Na lang onderhandelen werden ze door de Tsjechische autoriteiten aan de rechtmatige eigenaar teruggegeven. Stukken jonger dan 50 jaar zijn beperkt openbaar.