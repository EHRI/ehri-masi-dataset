Слідча частина МГБ і Слідчий відділ КГБ УРСР

108 справ

Фонд складено з документів загального та таємного діловодства Слідчої частини МГБ–КГБ, Слідчого відділу КГБ УРСР.

Із 1921 р. у структурі ВУЧК–Г П У – Н К В Д – Н К Г Б – М Г Б
УСРР–УРСР на засадах самостійного відділу функціонувала Слідча частина для провадження дізнання та попереднього слідства в особливо важливих справах.
У 1954 р. створено Слідчий відділ КГБ при РМ УРСР.

Наступні справи містять відомості щодо історії євреїв, окупаційного режиму та Голокосту:

•	документи про розшук і встановлення свідків звинувачень для Нюрнберзького міжнародного судового процесу проти головних нацистських військових злочинців (1945 р.);

•	документи про підготовку та проведення відкритого судового процесу в Києві над нацистськими військовими злочинцями (1946 р.);

•	документи про діяльність ОУН і УПА в західних областях України (довідки у справах заарештованих, протоколи допитів, доповідні записки про проведення судових процесів) (1946–1949 рр.);

•	листування органів держбезпеки з партійними та урядовими органами, відомствами та громадськими організаціями у справах нацистських військових злочинців (1966–1970 рр.);

•	списки німецьких військових та нацистських злочинців, що проживають у ФРН (складені на підставі «Коричневої книги», виданої у НДР 1965 р.),

•	картки на нацистських військових злочинців, складені слідчими КГБ при РМ УРСР;

•	копії матеріалів документування масового знищення німецькими окупантами радянських громадян в урочищі Бабин Яр м. Києва у 1941– 1943 рр. (1980 р.);

•	листування за порушеними кримінальними справами щодо військових злочинців, розкрадачів державної власності, скоєння контрабанди тощо (1985–1986 рр.).