Ook deze foto dateert van 20 juni 1943, de dag van ...

Ook deze foto dateert van 20 juni 1943, de dag van de grote razziaâ€™s in de Transvaalbuurt in Amsterdam-Oost en in Amsterdam-Zuid. Uit het raam van een woning aan de Uiterwaardenstraat werd stiekem een opname gemaakt van joden die werden weggevoerd naar het Muiderpoortstation, op weg naar Westerbork. In totaal werden op die dag en de volgende 5550 mensen uit Amsterdam weggevoerd. Tevoren waren zij onder meer op het Olympiaplein geregistreerd door medewerkers van de kampadministratie van Westerbork. Op 29 september 1943 volgde nog een dergelijke razzia, de laatste. Op dat moment hadden de bezetters 101.000 joodse Nederlanders in handen gekregen en van hen waren toen al 90.000 gedeporteerd, de meesten naar de vernietigingskampen Auschwitz en Sobibor in Polen.