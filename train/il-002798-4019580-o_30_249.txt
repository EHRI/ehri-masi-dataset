תיעוד אישי של בני משפחת Wolfgang מ-Wien מהתקופה שלפני המלחמה ומהתקופה שלאחר המלחמה, 1970-1886

pages

36

תעוד-אישי

תעוד רשמי

מכתב צלב-אדום

מכתב

קובץ

גרטרוד אורמן

החומרים נמסרו ליד ושם על ידי

תיעוד אישי של בני משפחת Wolfgang מ-Wien מהתקופה שלפני המלחמה ומהתקופה שלאחר המלחמה, 1970-1886 - הזמנה לחתונה של Regine ו-Isaias (הורי Julie Wolfgang) שהתקיימה ב-15 ביוני 1886; - תעודת לידה על שם Karl Wolfgang (הבעל של Julie) יליד 1 במרס 1892 (הוא נולד ב-29 בפברואר, אך מאחר ויום זה מופיע רק פעם בארבע שנים נכתב בתעודה 1 במרס); - תעודת מומחה לאינסטלציה על שם Karl Wolfgang שהונפקה ב-Wien ב-13 בספטמבר 1909; - הזמנה לחתונת Karl Wolfgang ו-Julie Weissmann (הורי Gertrud) שהתקיימה ב-Wien ב-2 באוגוסט 1925; - תעודת נישואין על שם Karl Wolfgang ו-Julie Weissman שהונפקה ב-Wien ב-3 באוגוסט 1925; - תעודה שהונפקה ב-Wien ב-21 באפריל 1927 ומאשרת את האזרחות האוסטרית של Karl Wolfgang; - כרטיס לרכבת חשמלית ב-Wien לחודשים פברואר-מרס 1928 על שם Julie Wolfgang ובכללו תמונה שלה; - תעודת לידה על שם Gertrud Wolfgang ילידת 6 באפריל 1928 Wien אוסטריה; התעודה הונפקה ב-Wien ב-6 במאי 1928; - תעודת סיום כיתה ד' על שם Gertrud Wolfgang שהונפקה ב-Wien ב-2 ביולי 1938; לאחר סיום כיתה ד' עזבה Gertrud את Wien בקינדרטרנספורט (Kindertransport - משלוח ילדים) לאנגליה; - תעודת זהות על שם Julie Wolfgang שהונפקה ב-Wien ב-31 מרץ 1939; - הודעה ליהודים בגילאי 50-18 להתייצב ב-18 באוקטובר 1939 לצורך שליחתם לפולין; - תעודת זהות על שם Gertrud Wolfgang שהונפקה באנגליה ב-12 באפריל 1944; הגעת Gertrud לאנגליה ב-27 באפריל 1939; - מכתב המלצה של בית החולים של הקהילה היהודית ב-Wien שקיבלה Julie Wolfgang ב-22 בנובמבר 1946 כשעזבה את Wien ועברה לאנגליה לגור עם בתה; אישור כי Julie Wolfgang הועסקה בבית החולים ב-Wien בתור אחות רפואית החל מ-12 בדצמבר 1939; - תרגום לאנגלית של מכתב ההמלצה הנ''ל; - מכתב המלצה שקיבלה Julie Wolfgang מפרופ' Robert Otto Stein ב-24 במרס 1946; - תעודת זהות על שם Julie Wolfgang שהונפקה ב-Wien ב-1 ביולי 1946; - מכתב של הצלב האדום ששלחה Julie Wolfgang ב-Wien לבתה Gertrud באנגליה ב-21 במאי 1940; תשובה בגב המכתב מ-2 יוני 1940; - מכתב שכתבה Julie Wolfgang לאחיינית באנגליה ב-10 בדצמבר 1970; פירוט קורות משפחת ההורים: Isaias Weissman (יליד 23 בדצמבר 1858 Sobotiste סלובקיה) ו-Regine (Loewy) Weissman (ילידת 26 בינואר 1863 Strassnitz צ'כוסלובקיה); משפחת ההורים היתה ידועה ומכובדת מאוד גם אצל נוצרים וגם אצל יהודים ב-Sobotiste. הערות מגרטרוד אורמן, מוסרת החומר: קרל ויוליה וולפגנג התגוררו לפני המלחמה ב-Wien יחד עם בתם גרטרוד. גרטרוד נשלחה לאנגליה בקינדרטרנספורט ב-25 באפריל 1939. קרל וולפגנג יליד אוסטריה 1892 נשלח ל-Dachau באוקטובר 1939 ביחד עם שלושה אחים של אשתו - יוסף, זיגפריד ודוד ויסמן. מ-Dachau הם נשלחו ל-Auschwitz ושם נספו. יוליה הועסקה בבית החולים ב-Wien. אחותו הגדולה של קרל פחדה שיוליה תעשה משהו לעצמה לאחר שכל קרוביה נספו ולכן ביקשה מבית החולים שיעסיק אותה בכמה שיותר עבודות. היא החלה בעבודות ניקיון, אבל בסופו של דבר פיקחה על כל האחיות בבית החולים. היא שרדה בזכות העובדה שלא השתמשה בכרטיסי המזון שלה כי אכלה רק כשר. היא נתנה את הכרטיסים לאחראית עליה כדי שתיתן לחולים וזו, ככל הנראה, השתמשה בהם בשביל עצמה. האחראית היתה מעוניינת בכרטיסי המזון של יוליה ולפיכך השאירה אותה בבית החולים ולא שלחה אותה ל-Theresienstadt כפי שהתבקשה לעשות.