Scuola per fanciulli di razza ebraica

1 pagina

Lettera dattiloscritta di Salvatore Valitutti, provveditore agli studi di Mantova, indirizzata al podestà di Mantova: «Se non sarà possibile restituire alla scuola elementare i locali attualmente occupati dal Consiglio di Leva nel casamento scolastico di via Cairoli, Vi prego di approntare con la maggiore sollecitudine il locale per la scuola per i fanciulli di razza ebraica nel casamento “Arrivabene” di Piazza della Polveriera”. All’uopo potrà essere adibito a scuola, l’aula che ha accesso dal cortile interno, a condizione che si provveda subito alla costruzione di due gabinetti nell’interno del cortile, uno per maschi ed uno per femmine. La scuola per fanciulli israeliti sarà così isolata dal resto del fabbricato ed avrà, conformemente alle disposizioni vigenti, accesso separato dal portone d’ingresso di Via Cappadocia, n° 6.»