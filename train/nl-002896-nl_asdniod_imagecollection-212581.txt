Serie foto's betreffende de familie Bogaard (ook: Boogaard) ...

Serie foto's betreffende de familie Bogaard (ook: Boogaard) uit Nieuw-Vennep en hun hulp aan joodse onderduikers in de periode juli 1942 - december 1943. Door boer Johannes Bogaard sr. ('Opa Bogaard') en zijn zoons werden op hun boerderij in de Haarlemmermeer in die periode 70 joodse onderduikers opgevangen en verzorgd. De Duitse overval van 6 oktober 1943 op de boerderij van de Bogaards. Gepakte joodse onderduikers moeten op de grond liggen in afwachting van hun afvoering. Op 6 oktober 1943 wilden twee rechercheurs een boerderij in de Haarlemmermeerpolder onderzoeken op illegale slacht. Het liep uit op een catastrofe. Op de boerderij van Johannes Boogaard, ‘Oom Hannes’, zaten 34 merendeels joodse volwassenen ondergedoken en nog eens 20 joodse kinderen. Toen de rechercheurs deze laatsten dreigden te ontdekken, werd er door een van de onderduikers geschoten. Daarop grendelden de Duitsers de omgeving af. Alle 34 volwassenen werden opgepakt.Voor ze werden weggeleid, hielden de Duitsers hen liggend op de grond onder schot. Geen van hen overleefde de oorlog. De kinderen wisten te ontsnappen door zich urenlang schuil te houden in een sloot, waarbij ze tot aan hun nek in het water stonden.