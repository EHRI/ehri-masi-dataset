O.71 - אוסף קוניוחובסקי, עדויות על שואת יהודי ליטא 1945- 1981

קסרוקס, 170 תיקים

עדות

זיכרונות

לייב קוניוחובסקי

החומרים נמסרו ליד ושם על ידי

אוסף קוניוחובסקי, עדויות על שואת יהודי ליטא 1945- 1981 לייב קוניוחובסקי (Leyb Koniuchowsky) נולד בליטא ב- 18 בנובמבר 1910, היה מהנדס במקצועו והתגורר בקובנה (Kaunas). בתקופת הכיבוש הגרמני חי ועבד בגיטו קובנה עד לבריחתו מהגטו. קוניוחובסקי מצא מסתור בבונקר אצל איכר, ובו שהה עד שחרור ליטא בידי הצבא האדום ב-1944. בין השנים 1946-1944 נדד בין העיירות החרבות בליטא, וגבה עדויות מפי הניצולים המעטים ששרדו לאחר המלחמה. העדויות נוגעות להשמדת היהודים ולחורבן העיירות והיישובים במקום. קוניוחובסקי הקפיד על הדיוק והאמינות בפרטים שניגבו בעדויות, ואף החתים את העדים על עדויותיהם. בעדויות צוינו אלפי שמות של קורבנות השואה, שמות רוצחיהם ומשתפי הפעולה עם הגרמנים. את מלאכת גביית העדויות המשיך קוניוחובסקי לנהל גם במחנות שארית הפליטה בגרמניה, שבהם התגורר שנים אחדות. מגרמניה היגר לארצות הברית בעזרת ארגון היאס. אוסף העדויות נמסר ליד ושם בשנת 1989, ובו עדויות על אודות 150 עיירות ויישובים בליטא ויותר מ-30 עיירות באיזור Vilno. באוסף 1,683 דפים הכתובים במקורם בכתב-יד צפוף ביידיש, תצלומים ומפות טופוגרפיות, 93 תצלומים נמסרו לארכיון התצלומים וסימול האוסף שלהם הוא 2812. לאוסף חשיבות מיוחדת עקב המידע הרב שהצטבר בו, שניגבה מאנשים שהיו עדי ראיה לאירועים עצמם. חשיבות נוספת נובעת מכך ,שניתן ללמוד מהעדויות על אודות תולדות ההשמדה של קהילות קטנות וחורבנן ועל אודות יישובים שמספר התושבים היהודים, שחי בהם, היה קטן ביותר ומספר הניצולים מזערי.