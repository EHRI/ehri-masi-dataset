P.37 - ארכיון בנימין ארדיטי, תיעוד על תולדות יהדות בולגריה 1850 -1964

נייר, 2 מטרים

תעוד רשמי

תעוד-אישי

documentary

ארכיון בנימין ארדיטי, תיעוד על תולדות יהדות בולגריה 1850 -1964 בנימין ארדיטי נולד ב-Wien ב-1897. הוא חי ב-Sofia (למעט שנתיים בתקופת מלחמת העולם השנייה) בשנים 1916-1949. היה אחד הפעילים הבולטים בתנועה הציונית בבולגריה - חבר בוועד המרכזי של ההסתדרות הציונית במדינה בשנים 1919-1923; היה נציג הקונגרס הציוני העולמי במשך חמש כהונות; יו"ר הארגון הציוני ב-Sofia; אחד ממייסדי התנועה הרוויזיוניסטית בבולגריה ויו"ר שלה בשנים 1925 - 1935. ארדיטי היה חבר בוועד הבלתי ליגלי להצלת יהדות בולגריה בתקופת מלחמת העולם השניה. הוא המשיך בפעילותו הציונית ובעידוד העליה לארץ ישראל אחרי 1944. ארדיטי המשיך להיות נציג הרוויזיוניסטים בארגון יהודי בולגריה בשנים 1947-1949. הוא עלה לישראל והצטרף להנהגת מפלגת חירות וארגון היהודים הספרדים בישראל ב-1949. הוא שימש בתור יו"ר הוועד המרכזי של הפדרציה הספרדית העולמית וכיהן גם בתור חבר כנסת. בנימין ארדיטי הביע עניין בתולדות יהודי בולגריה כבר בשנות השלושים, וכתב שני ספרים ומאמרים רבים בעיתונים על אודות הנושא. הוא המשיך את פעילותו זו בישראל, והתמקד גם בסוגיות בתולדות הקהילה בתקופת השואה. בנוסף לכך, המשיך לכתוב מאמרים וכתבות בעיתונים בנוגע לסוגיות בתולדות העם היהודי בעולם, התנועה הציונית בבולגריה ובעולם, תולדות היהודים הספרדים ומצבם בארץ ישראל. את החומר באוסף הפרטי של בנימין ארדיטי ניתן לחלק לחלקים הבאים: 1. תיעוד אישי ומשפחתי (התכתבות, תמונות ועוד); 2. התכתבות של בנימין ארדיטי עם מוסדות ואנשי ציבור שונים; 3. כתבי יד ופרסומים שונים (מאמרים, כתבות ועד( לא כולל ספרים) שכתב בנימין ארדיטי; 4. תיעוד על אודות פעילותו של בנימין ארדיטי בתור חבר כנסת ופעיל בארגוני היהודים הספרדים; 5. תיעוד על תולדות היהודים בבולגריה עד מלחמת העולם השניה, הציונות והתנועה הציונית בבולגריה ובעולם; 6. תיעוד על אודות יהודי בולגריה בתקופת מלחמת העולם השניה. החומר כולל את התיעוד שלהלן: - מדיניות הפנים של בולגריה בתקופת המלחמה והחקיקה נגד היהודים; - יישום המדיניות האנטישמית ופעילות הקומיסריון לענייני היהודים; - מצב הקהילות היהודיות השונות בבולגריה בתקופת המלחמה; - ניסיונות עלייה לארץ ישראל וגורלן של שתי אניות המעפילים "סלבדור" ו"סטרומה"; - שואת יהודי תרקיה ומקדוניה; - מחנות עבודת כפייה בבולגריה; - הצלת יהודי בולגריה; 7. תיעוד על אודות העליה מבולגריה לארץ ישראל מסוף המאה ה-19 עד "העליה הגדולה" ב-1948-1949; בכלל החטיבה גם תיעוד מקורי (בעיקר תיעוד אישי של ארדיטי, אך גם מסמכים רבים בנוגע לתולדות יהודי בולגריה לפני שנות הארבעים, התנועה הציונית בבולגריה וגורל יהודי בולגריה, תרקיה ומקדוניה בתקופת שואה), צילומים ועותקים של מסמכים שונים, קטעי עיתונים וכתבי עת במגוון נושאים.