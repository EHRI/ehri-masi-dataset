Directie van de bedrijfsorganisatie.

670 nrs. (17 s.m.).

Dit archief is van groot belang voor de studie van de economische (re)organisatie van de Belgische economie tijdens de bezetting. Het bestand bevat dossiers over de organisatie en het functioneren van de Bedrijfsorganisatie en de bedrijfsgroeperingen, over de toekenning van allerhande licenties, attesten en certificaten aan de verschillende Hoofdgroeperingen en Zelfstandige bedrijfsgroeperingen door de Duitse overheden. Daarnaast vinden we ook meer administratieve en juridische stukken terug, zoals regelgevende teksten, statuten en circulaires van de diverse groeperingen en de verslagen van hun vergaderingen. Verder zijn ook lijsten van bedrijven die tot een bepaalde hoofdgroepering of zelfstandige bedrijfsgroepering behoorden bewaard, evenals een belangrijke serie briefwisseling uitgaande van de Bedrijfsorganisatie (vb. in verband met de liquidatie van ‘Joodse’ bedrijven, zie nr. 172) en het Ministerie van Economische Zaken en aan de verschillende sectoren. In het bestand komen o.a. de leder-, diamant- en textielsector ruimschoots aan bod.