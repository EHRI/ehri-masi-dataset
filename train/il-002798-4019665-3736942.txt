תיעוד רשמי מהשנים 1947-1944 על פעילות ממשלת שוודיה, הצלב האדום השוודי ו-Raoul Wallenberg למען הצלת יהודי הונגריה

קסרוקס

תיעוד רשמי מהשנים 1947-1944 על פעילות ממשלת שוודיה, הצלב האדום השוודי ו-Raoul Wallenberg למען הצלת יהודי הונגריה כרך 1: - תיעוד של תקנות, חוקים ואיסורים אנטישמיים שהתפרסמו החל מ-20 במרס 1944 כולל איסור העסקת יהודים, איסור החזקת רכוש וגירוש; - פירוט מספרי מגורשים על פי אזורים, סך הכל כ-35,000 איש, מ-10 במאי עד 10 ביוני 1944; - עדות [קבוצתית] של שני יהודים שברחו מ-Auschwitz כולל תרשימים, תיאור החיים במחנה ותהליך ההשמדה; - עדותה של אישה שברחה ממשלוח מ-17 במאי 1944; - מברק מ-23 ביוני 1944 שנשלח בידי הסוכנות היהודית בירושלים לרב Ehrenpreis ב-Stockholm בבקשה ממלך שוודיה להשפיע על ממשלת הונגריה לעצור את הגירוש; - מכתב מ-7 ביולי 1944 שנשלח בידי הצירות האמריקנית ב-Stockholm בנוגע לאספקת מזון לאסירי מחנות הריכוז; - קטע מעיתון מיוני 1944 ובו מחאת סנטורים אמריקנים כלפי המהלכים שננקטים בהונגריה נגד היהודים; - קטעי עיתונים מיולי 1944 בארצות הברית ובבריטניה על הנעשה במחנות ההשמדה; - מכתב ששלחו יהודי הונגריה למלך שוודיה ביולי 1944 בנוגע לדרכי ההצלה ושיתוף פעולה של ממשלת שוודיה ושיתוף פעולה; - מסמך בשם "השוויצרים והסבל העולמי" מ-6 ביולי 1944 ובו עמדת שוויץ בנוגע למלחמה, ליהודים, להשמדה ולסיוע; - מברק שנשלח בידי משרד החוץ השוודי ב-21 ביולי 1944 בנוגע לחלקו בהצלת יהודי הונגריה; - מברק שנשלח בידי הצלב האדום ב-22 ביולי 1944 ובו עדות על הצלת מגורשים; - מכתב שנשלח בידי קונסול שוודיה בחיפה למשרד החוץ השוודי ב-3 ביולי 1944 בנוגע לפתיחה חגיגית של מגרש ספורט בקרית מוצקין שנקרא על שמו של מלך שוודיה; - מכתב בחתימת בישופים ואנשי דת שנשלח בידי בישוף הכנסייה האוונגלית ב-Budapest ב-20 ביוני 1944 ובו בקשה ממלך שוודיה להתערב למען היהודים והכנסייה בהונגריה; - מכתב שנשלח בידי הצלב האדום השוודי ב-4 באוגוסט 1944 בנוגע להצלת 450 תלמידים מ-Budapest והעברתם לשוודיה; - בקשת ממשלת ארצות הברית משוודיה לפתוח את גבולותיה בפני כל המחזיק באשרה מארצות הברית שהונפקה לאחר יולי 1944; - עדות על כניסת חיילי ס"ס לגטו Sarvar, גירוש יהודים ושיתוף פעולה של המשטרה המקומית (ללא ציון תאריך); - מכתב שנשלח בידי הצירות הבריטית ב-Stockholm ב- 18 באוגוסט 1944 בנוגע לשיתוף פעולה למען הצלת יהודי הונגריה; - התכתבויות בנוגע לשליחת יהודים בעלי אשרות לשוודיה; בקשה מנובמבר 1944 לזרז את תהליך העברת היהודים; כרך 3: - סיכום פעילות הצירות השוודית ב-Budapest מ-7 בדצמבר 1944 בנוגע לעזרה הומניטרית בראשות Raoul Wallenberg; - מכתב תודה בעבור Raoul Wallenberg שנשלח לשוודיה ב-6 בדצמבר 1944 בידי ארגון הפליטים היהודים ב-Washington בנוגע לפעילות Wallenberg למען יהודי Budapest; - חיפוש מידע אודות Raoul Wallenberg בידי הבנק המרכזי של שוויץ באמצעות סניף הבנק ב-Bern בו מנוהלים חשבונותיו של Wallenberg; - תודות שנשלחו לצלב האדום השוודי בידי הארגון השוויצרי למען פליטים יהודים HIJEFS ב-2 בינואר 1945 על פעילותו למען יהודי הונגריה; - מברק שנשלח בידי גרינבאום מירושלים ל-Stockholm ב-22 בינואר 1944 בנוגע לדחיפות בהצלת 20,000 היהודים בעלי החסות השוודית והשוויצרית; - מכתב שנשלח משוויץ לצירות שוודיה ב-15 בפברואר 1945 ובו בקשת קרוב משפחתם של אזרחים ספרדים לקבל חסות שוודית; - מכתב תודה שנשלח בידי הקונסול השוודי ב-Bratislava ב- 8 במרס 1945 למחלקת הדרכונים השוודית על חלקה בהגנה על היהודים; קבלת מענה למכתב ב-27 במרס 1945: הם אינם אזרחים שוודים; - תיעוד על הוצאותיו הכספיות של Wallenberg לקראת סיום פעילותו ב-Budapest; פניות לגורמים שונים ב-1946 בניסיון לכסות חובות כלכליים; כרך 4: - מברק מ-17 בפברואר 1945 שנשלח לקונסול השוודי ב-Wien לפיו Wallenberg נמצא במקום מבטחים מזה חודש ימים; - מסמך של W. Bauer מארכיון המסמכים הרוסיים בהונגריה מ-9 במרס 1945 ובו מידע על גורל המסמכים לאחר שנפלו בידי מפלגת צלב החץ; - הודעה מטעם הצירות השוודית ב-Budapest מ-13 במרס 1945 על תקנות חדשות בנוגע להנפקת דרכונים ומסמכי חסות שונים; כרך 5: - קטע מהעיתון New York Times מאפריל 1945 בנוגע להצלת 20,000 יהודי הונגריה; - מסמך רשמי של ממשלת שוודיה מ-2 ביולי 1945 ובו עדויות בנוגע להימצאות Wallenberg בברית המועצות; - מסמך מ-21 באוגוסט 1945 ובו הודעה כי השגרירות האמריקנית ב-Stockholm תעביר לממשלת שוודיה כל מידע שיתקבל על Wallenberg; - עדותו של Takaczy מנהל הבנק הלאומי ההונגרי שנגבתה בשוויץ ב-2 בספטמבר 1945 לפיה Wallenberg נלקח לברית המועצות עם כל מסמכיו בעודו בחיים; - תיעוד (על פי עדים) מ-27 בספטמבר 1945 על כוונות Wallenberg לעזוב את Pest ברכב; - עדות מ-29 באוקטובר 1945 שהועברה ל-Geneve באמצעות השגרירות האמריקנית בשוודיה לפיה Wallenberg חי; - מסמך מ-25 באוקטובר 1945 על אודות מאמצי שגרירות ארצות הברית ב-Budapest להתחקות אחר עקבותיו של Wallenberg; - קטע מעיתון אמריקני מ-2 בדצמבר 1946 בנוגע להיעלמות Wallenberg וההודעה שקיבלה אמו כי בנה חי בברית המועצות. כרך 6: - מאמר שהתפרסם ב-Washington Post באפריל 1947 ובו עדות על פעילות Wallenberg והעברתו למחנה עבודה בברית המועצות; - קטע מהעיתון New-York Herald Tribune בנוגע למסתורין סביב Wallenberg; - קטע מהעיתון The Readers Digest מ-1947 בנוגע לפעילות Wallenberg והשערות על [נסיבות] מותו; כרך 7: - מסמך המאשים את אנשי צלב החץ ברצח Wallenberg ב-Buda בינואר 1945; - מסמך ובו עדויות בכתב על הימצאות Wallenberg במחנה שבויים בברית המועצות ב-1947.