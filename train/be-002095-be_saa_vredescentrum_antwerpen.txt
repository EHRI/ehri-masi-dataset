Vredescentrum Antwerpen.

?

In dit bestand vermelden we hoofdzakelijk de stukken met betrekking tot door het Vredescentrum georganiseerde activiteiten. Zie o.a. de debatavonden “De Holocaust en de Belgische staten” (nr. 705 # 98; 1989), “Primo Levi, een humanist in de hel van Auschwitz” (nr. 705 # 153; 1993) en “Overleven. Relaas van een zestienjarige Joodse Antwerpenaar” (nr. 705 # 186; 1996); de boekvoorstelling “Partisans armés juifs. 38 témoignages” (nr. 705 # 123; 1991); de persvoorstelling van “De laatste getuigen” (nr. 705 # 122; 1991); de boekvoorstelling van Regine Beer (nr. 705 # 130; 1992) en het colloquium “de erfenis van de Holocaust in het toekomstige Europa” (nr. 705 # 179; 1996). Daarnaast onderscheiden we nog de dossiers inzake tentoonstellingen, waaronder “De wereld van Anne Frank 1942-1945” (nrs. 705 # 142 en 705 # 172; 1993-1994), “Katholiek Vlaanderen en de Joden” (nr. 705 # 101; 1989), “Witness and Legacy: contemporary art about the Holocaust” (nr. 705 # 224; 1997) en “de zaak Dreyfus” (voor de teksten zie nr. 705 # 597, voor het dossier zie nr. 705 # 211; 2001). Verder noteren we nog de dossiers inzake het initiatiefcomité voor de bevordering van de Nederlandse taal binnen de Joodse gemeenschap (nr. 705 # 264; 1983), Yad Vashem (nr. 705 # 234; 1990), de organisatie van de Antwerpse contactgroep voor Joods-Christelijke betrekkingen (nr. 705 # 201; 1998), het voor de burgemeester bestemde informatiedossier inzake ‘revisionisme’ (nr. 705 # 236; 1992) en de brief van de Tachkemonischool inzake de “Mars voor het leven” (nr. 705 # 114; 1990).