Archief van de commandant van de 6e compagnie van de Nederlandse Binnenlandse Strijdkrachten, Strijdend Gedeelte, te Gorinchem, 1945, aangevuld door M.W. Schakel met persoonlijke en algemene stukken.

0,5 meter

De stukken zijn op 3 april 1989 ontvangen van M.W. Schakel te Noordeloos. Daarmee loste hij een belofte in, gedaan bij de opening van de tentoonstelling over de Tweede Wereldoorlog op 3 mei 1980 in de Openbare Leeszaal en Bibliotheek aan de Pijlstraat (zie Gorcumse Courant 7 mei 1980). Gedurende de oorlogsjaren was Schakel onder de schuilnaam "Jan Snor" verzetstrijder en fungeerde hij als commandant van de 6e compagnie van de N.B.S. strijdend gedeelte te Gorinchem. Het in die laatste hoedanigheid in 1945 gevormde archief hield hij onder zich. Het heeft niet meer de oorspronkelijke structuur, omdat Schakel de stukken herordende naar onderwerp en de bescheiden aanvulde met andere stukken, waaronder particuliere en toevallig verkregen stukken. Deze aangebrachte ordening is gehandhaafd. De omslagen bevatten doorgaans meer, dan de summiere omschrijvingen doen vermoeden. Bovendien beperken de stukken zich niet tot uitsluitend Gorinchem , want er zijn ook stukken die betrekking hebben op gemeenten in de Alblasserwaard. Als compagniescommandant stond Schakel onder bevel van de districtscommandant, de medicus H.C. Sauer, commandant van de Binnenlandse Strijdkrachten in de Alblasserwaard en de Vijfheerenlanden.