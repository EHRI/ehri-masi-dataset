Archief van Rosy Wertheim, componist, pedagoog

0,40 meter

Rosy Wertheim werd geboren als dochter van joodse ouders. Na de inval van de Duitse bezetter heeft zij aanvankelijk nog huisconcerten kunnen geven. Bij die concerten werd muziek gespeeld van joodse componisten, waarvan de opvoering door de bezetter verboden was. Eind 1942 dook zij onder. Zij heeft de oorlog overleefd. Het archief beslaat de periode 1908-ca. 1948. Met betrekking tot de Tweede Wereldoorlog bevat het archief muziekmanuscripten, waaronder 'Miserere, Domine, miserere' uit 1941 (inventarisnummer 120).