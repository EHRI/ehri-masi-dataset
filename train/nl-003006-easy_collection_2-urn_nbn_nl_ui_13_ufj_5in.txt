Veteranen Instituut, IPNV, interview 554

Deze Joodse man zat op het gymnasium toen de tweede wereldoorlog uitbrak. In mei 1942 werd hij verplicht een gele ster te dragen en in april 1943 werd hij door de Duitsers naar kamp Westerbork gebracht, waaruit het gezin dankzij een genealogische truc van de Haagse advocaat Nijgh met vele anderen in juni van dat jaar weer werd bevrijd. In 1948 ging deze man naar Indië, als stafofficier. Het begin van het interview handelt vooral over de periode van de tweede wereldoorlog en het onderduiken - want na kamp Westerbork dreigde het gevaar van de arbeitseinsatz - in Nederland. Het tweede deel gaat over de tijd in Nederlands-Indië, de strijd tegen Darul Islam-strijders en TNI. Ook het werk van de inlichtingendienst komt hierin vrij uitgebreid aan bod en de impact die de gebeurtenissen in WOII gehad hebben op het latere leven en beroep van deze man.