Families Barsam, Boutelje en Hausmann, Harstenhoekweg 111 en 113

1 meter

In de kelder van het woonhuis aan de Harstenhoekweg 111 werden bij verbouwingswerkzaamheden archiefdocumenten aangetroffen. Tussen een grote hoeveelheid puin werd de papieren nalatenschap van drie Joodse families (Barsam, Boutelje en Haussmann) die woonachtig waren op de adressen Harstenhoekweg 111, 113 en 115 aangetroffen. Het betreft zowel persoonlijke papieren van deze families, als de bedrijfsadministratie van Simon Boutelje van zijn fabriek ter vervaardiging van vanillesuiker aan de Oude Zijdsvoorburgwal 149 te Amsterdam en administratie van de winkel in damesconfectie van Eliaszer Haussmann aan de Bosschestraat 96 in Scheveningen. De archivalia gaan terug tot omstreeks 1920 en eindigen abrupt in het najaar van 1942, toen de oorspronkelijke eigenaren van de documenten door de naziâ€™s zijn gedeporteerd. De stukken zijn zowel in het Nederlands als in het Duits.