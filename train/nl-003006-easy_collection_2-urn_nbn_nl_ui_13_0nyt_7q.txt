Project 'Long shadow of Sobibor' Interview 02 Lotty (Charlotte) Huffener-Veffer

Project 'Late gevolgen van Sobibor'

Lotty Huffener is geboren op de Tugelaweg in Amsterdam en heeft een gezellige jeugd gehad. Haar moeder komt uit een groot gezin en haar grootouders wonen in de buurt. Er wordt binnen de familie veel aan muziek gedaan, zo wordt er geregeld gezongen, haar zeven jaar jongere zusje speelt viool en Lotty speelt piano. Haar eerste concert als kind in het Amsterdams Concertgebouw met Willem Mengelberg als dirigent zal ze nooit vergeten. Lotty wil Frans studeren, maar moet eerst een vak leren. Na de ULO en de huishoudschool gaat ze werken als diamantsnijder. Met haar verloofde probeert ze aan het begin van de oorlog uit Nederland te vluchten, maar dat mislukt. Samen met haar ouders en zusje wordt ze opgepakt. Lotty Huffener verblijft ruim anderhalf jaar in Konzentrationslager Herzogenbusch (Kamp Vught) waar de naziâ€™s een diamantfabriek willen opzetten. Haar ouders en zusje Carla worden met het beruchte Kindertransport van 7 juni 1943 naar Sobibor weggevoerd. In Kamp Vught werkt Lotty voor Philips en ziet ze gruwelijke dingen. Na een kort verblijf in Auschwitz komt ze in Reichenbach terecht, waar ze voor Telefunken moet werken. Aan het eind van de oorlog wordt Lotty samen met vele duizenden anderen gedwongen deel te nemen aan een dodenmars. Na de oorlog zijn van de grote familie alleen een nichtje en neefje nog in leven. This interview is only available in Dutch.