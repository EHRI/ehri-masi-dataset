Handschriftencollectie

Onbekend

Stukken betreffende de Tweede Wereldoorlog in Nederland en koloniën zijn in grote hoeveelheid aanwezig in het archief van de Nederlandse Jezuïeten (ANSI) te Nijmegen. In alle huizen, kerken en colleges werden dagboeken bijgehouden, ook tijdens de Tweede Wereldoorlog; deze bronnen worden hieronder niet apart vermeld. Tevens zijn er van de meeste jezuïeten persoonsdossiers en nalatenschappen, inclusief van hen die in concentratiekampen hebben verbleven; deze bronnen worden hieronder evenmin apart vermeld. Voor gegevens betreffende huizen, kerken en colleges, alsmede betreffende individuele jezuïeten, zie: Paul Begheyn SJ, Gids voor de geschiedenis van de jezuïeten in Nederland, 1850-2000, Nijmegen, Valkhof Pers, 2002; met aanvullingen in: Paul Begheyn SJ, Gids voor de geschiedenis van de jezuïeten in Nederland, 1540-1850, Nijmegen, Valkhof Pers, 2006, p.267-282.