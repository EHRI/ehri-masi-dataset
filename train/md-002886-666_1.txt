Inspectoratul Regional de Poliție al Basarabiei. Poliţia centrelor județene. Orhei

689 dosare

Fondul a fost creat în anul 1954

Conform actului unirii din anul 1918 a Basarabiei cu România, a fost realizată o rețea de instituții, care aveau misiunea de a organiza ordinea publică. Prin Decretul Guvernului României din 1918 privind organizarea poliției în fiecare județ au fost deschise Prefecturile Poliției și instituite Brigăzile Speciale ale Siguranței. Prefecturile poliției se aflau în subordinea Direcții Generale a Poliției și Siguranței din România, iar Brigăzile Speciale ale Siguranței erau în subordinea Inspectoratului General de Siguranță din Basarabia. În 1929 Prefecturile Poliției și Brigăzile Speciale au fost reorganizate în Chesturi de Poliției în frunte cu un chestor și un secretar cu funcții de adjunct. Chesturile de Poliție activau sub supravegherea Inspectoratului Regional de Poliție din Basarabia. În Orhei au fost create două instituții polițienești – Poliția orașului Orhei și Brigada de Siguranță. Poliția orașului Orhei avea trei secții: Secția administrativă, Secția Penală și Secția Siguranță. Pentru perioada 28 iunie 1940 - iulie 1941 Poliția orașului Orhei își încetează activitatea după care intră în drepturi pînă în 1944 cînd Poliția orașului Orhei este desființată.

Fondul conține corespundența Poliției orașului Orhei cu Ministerul Afacerilor Interne, Direcția Generală a Poliției, Inspectoratul de Poliție din Chișinău, primăria orașului Orhei și cu Comisariatele despre activitatea poliţiei, despre listele de evrei cu vîrsta între 19-50 ani şi ale meşteşugarilor evrei şi ne-evrei.  Listele evreilor din diferite judeţe ale României, care nu s-au prezentat în unităţile de muncă forţată. De asemenea, conține documente despre evacuarea populației, mobilizarea armatei, procese de judecată, eliberarea permiselor de trecere, acordarea pensiilor, rapoarte despre evenimentele din oraș, dosare personale ale polițiștilor.