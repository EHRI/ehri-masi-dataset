Archief van Frans Buyens.

1197 nrs. (11,5 s.m.).

Dit bestand is voornamelijk relevant voor de dossiers inzake de toneelstukken, films en documentaires van Buyens-Chagoll die handelen over diverse onderwerpen binnen de bredere thematiek van het nazisme en de Shoah. Het gaat naast briefwisseling (vb. over de opnames, productie, verdeling, exploitatie en receptie maar ook met geïnterviewde personen), nota’s en documentatie (vb. over het onderwerp, archiefonderzoek, recensies) ook over eerder technische stukken zoals draaiboeken, scenario’s (soms vertaalde versies), kostenramingen, stukken inzake de montage en mixage, synchronisatieschema’s, … Voor het archiefmateriaal over het televisieprogramma Een mens genaamd … Ernest Mandel (1972), zie nrs. 409 – 410. Voor het toneelstuk Sarah zegt … Leila zegt … (inzake kinderen in concentratiekampen waaronder Auschwitz), zie nrs. 202 – 203 (1984-1985). Voor de gelijknamige speelfilm uit 1983, zie nrs. 947 – 970 (1980-2004). Voor De Stille getuigen (1977), zie nrs. 630 – 632 (1975-1986). Voor In naam van de Führer (1977), zie nrs. 633 – 650 (1978-1993). Voor Kinderen achter prikkeldraad (1978), zie nrs. 651 – 668 (1975-2000). Voor Mechelen-Auschwitz (1979), zie nrs. 669 – 672 (1978). Voor Eens zullen de getuigen er niet meer zijn (1979), zie nrs. 673 – 684 (1978-2004). Voor Weten waarom (1997), zie nrs. 709 – 804 (1973-2001). Onder de algemene briefwisseling van Buyens noteren we correspondentie met o.a. Ernest Mandel (nr. 57; jaren 1957-1959) en David Scheinert (nr. 50; 1956). Onder nrs. 140, 141 en 143 vinden we dossiers en briefwisseling in verband met de deelname van de geciteerde films aan festivals en retrospectieven. Over (verdeling en uitzending van) dezelfde films vermelden we eveneens briefwisseling met televisiezenders uit Nederland, Canada, Oost- en West-Duitsland, … Cfr. nrs. 324 – 330 en 350. Ten slotte noteren we nog onder de rubriek “niet gerealiseerde werken” een dossier in verband met “Breendonk, nazi-terreur in België” (nr. 1139).