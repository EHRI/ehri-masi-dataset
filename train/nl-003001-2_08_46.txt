Centraal Afwikkelingsbureau Duitse Schadeuitkeringen (CADSU) 1959-1966

183,2 meter; 2937 inventarisnummers

De minister van Financiën stelde in 1959 het Centraal Afwikkelingsbureau Duitse Schade-uitkeringen in. Het Cadsu hield zich bezig met het afwikkelen van schadeclaims van joden en anderen die hadden geleden onder de nationaal-socialistische vervolging in de Tweede Wereldoorlog. Het bureau vergoedde materiële schade op grond van Bundesrückerstattungsgesetz (de zgn. BRüG-claims) en immateriële schade op basis van de Bundesentschädigungsgesetz (BEG-uitkeringen). Het archief bevat persoonsdossiers betreffende de immateriële schade, zoals bijvoorbeeld het dragen van een Jodenster. Voor nadere informatie betreffende het CADSU: J.M.L. van Bockxmeer, P.C.A. Lamboo en H.J.A. van Schie: Onderzoeksgids archieven joodse oorlogsgetroffenen; overzicht van archieven met gegevens over roof, recuperatie, rechtsherstel en schadevergoeding van vermogens van joden in Nederland in de periode 1940-1947.