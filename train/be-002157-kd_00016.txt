Verzameling Johannes Blum.

19,5 s.m. (voor de documentatiedossiers) en ca. 1400 interviews.

De verzameling bevat vooreerst een omvangrijke collectie interviews. De focus ligt hoofdzakelijk op de Shoah – het gaat voornamelijk om interviews van mensen die de Shoah meemaakten als ondergedoken kind, gedeporteerde, politiek gevangene, verzetsstrijder, … maar we noteren ook interviews van vluchtelingen (o.a. op de St. Louis), van kinderen van overlevenden van de Shoah, van Rechtvaardigen onder de Volkeren, enzoverder. Het bestand bevat daarnaast interviews in verband met de genocide in Rwanda, de Spaanse Burgeroorlog, de collaboratie tijdens de Tweede Wereldoorlog, … Voor elk interview bestaat een documentatiedossier, waarin we doorgaans de overeenkomst tussen Blum en de geïnterviewde vinden samen met formulieren met biografische en andere informatie ingevuld door deze personen, soms ook briefwisseling, krantenknipsels, foto’s, nota’s en teksten opgesteld door de geïnterviewden over hun activiteiten tijdens de oorlog, ...