Dagboeken: Dagboek van burgemeester mr.dr. K.F.O. James te Gouda over de periode 1938-1945. Het dagboek is in 1968 en 1970 gemaakt en betreft aantekeningen die naderhand op schrift zijn gesteld; Aante...

Dagboeken: Dagboek van burgemeester mr.dr. K.F.O. James te Gouda over de periode 1938-1945. Het dagboek is in 1968 en 1970 gemaakt en betreft aantekeningen die naderhand op schrift zijn gesteld; Aantekeningen in de vorm van een dagboek van dr. A. Scheygrond te Gouda over de periode augustus 1939 - juni 1941; On dit. Aantekeningen van mw. Maria Biegman te Utrecht over gebeurtenissen in de periode mei 1940 - ca. september 1941, gebaseerd op geruchten. Bevat achterin oorlogshumor; Dagboek van H.J. Barnard, Gravin Beatrixstraat 10 te Gouda, mei 1940 - 12 april 1943 (23 / 31 dec.), bevat vele ingeplakte krantenknipsels, die niet altijd op de juiste datum zijn tussengeplakt. Het dagboek wordt in de loop van 1940 reeds minder persoonlijk van toon. In de loop van 1941 gaat het buitenlandse nieuws vrijwel volledig overheersen. Door waterschade is een belangrijk deel moeilijk leesbaar tot onleesbaar. De laatste band bevat uitsluitend krantenknipsels; Dagboek van H.D. Questro te Gouda over de periode mei 1940 en januari - juli 1944; Dagboek van A. ter Brugge te Waddinxveen, 29 april - 30 augustus 1941; Aantekeningen in de vorm van een dagboek van mw. Maria Biegman te Utrecht, 7 - 17 december 1941, juli 1942, januari - september 1943. Betreft vooral oorlogshandelingen. De aantekeningen uit 1942 betreffen ook jodenvervolgingen. De aantekeningen uit 1943 grotendeels ingeschreven in de Rode Kruis zakagenda voor 1941; Levensschetsboek. Plakboeken van het gezin van H. Meindert jr. en zijn vrouw F.C. Seele, IJssellaan 2 te Gouda, bijgehouden van 1942 sept. tot 1946 sept. Bevat vele ingeplakte familie-annonces, krantenknipsels, archiefstukken en foto's. De eigenlijke dagboekaantekeningen zijn beperkt in omvang; Dagboek van P.W. de Beun te Gouda, februari - mei 1945.