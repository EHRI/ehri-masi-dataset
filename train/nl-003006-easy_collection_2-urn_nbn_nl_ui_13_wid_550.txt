Het Fatale Dilemma, de Joodse Raad van Amsterdam 1941-1943

De dramatische geschiedenis van Abraham Asscher en professor David Cohen, de leiders van de Joodse gemeenschap van Amsterdam. Ze werden in 1941 de leiders van de controversiele Joodse Raad en werden een instrument in handen van de nazi-bezetter en hun moorddadige beleid ten aanzien van de deportatie van de Nederlandse Joden. Het is de onthullende en meeslepende geschiedenis van de omstreden Joodse Raad van Amsterdam. De vele interviews bevatten ondermeer gesprekken met de zoon van een van de leiders van de Joodse Raad (Herman Cohen) en met de persoonlijke secretaresse van prof. dr. David Cohen (Mirjam Bolle-Levie). Geinterviewden: 01. Herman Cohen, Amsterdam. Hij was de zoon van professor David Cohen, een van de twee leiders van de Joodse Raad. 02. Mirjam Bolle-Levie, Jeruzalem. Ze was jarenlang de secretaresse van prof. Cohen. 03. Karel Hartog, Israel. Hij werkte als accountant voor de Joodse Raad in Amsterdam in 1942. 04. Gerard Polak, Jeruzalem, opgenomen in Amsterdam. Hij werkte als jurist voor de Joodse Raad in Amsterdam in 1942. 05. Jo van der Hal, Amsterdam. Hij werkte als arts voor de Joodse Raad in de Hollandsche Schouwburg in Amsterdam in 1942 en 1943. 06. Cecile Kanteman, Enschede. Ze werkte als secretaresse van de Joodse Raad van Enschede. 07. Prof. Sem Dresden, Leiden. Hij werkte als leraar voor de Joodse Raad in de Joodse school in Amsterdam in 1942 en 1943. 08. Ab Caransa, opgenomen in Hoofddorp. Hij werkte voor de jeugd voor de Joodse Raad in Amsterdam in 1942 en 1943. 09. Jaap van Meekren, Amsterdam. Hij werkte voor de Joodse Raad op verschillende plaatsen in Amsterdam in 1942 en 1943. 10. Jo de Haas, Amsterdam. Hij was de officiÃ«le fotograaf van de Joodse Raad en maakte een uitgebreide foto-serie in 1943, uniek en ongekend! Al zijn foto's (ca 35) zijn in de collectie van Willy Lindwer opgenomen en afkomstig van de originele negatieven die tijdens de opnamen van de film nog steeds in het bezit waren van de fotograaf. Inmiddels zijn de originele negatieven overgedragen aan het NIOD. 11. Mevrouw Van Nobelen. Niet Joodse buurvrouw die achter de Hollandse Schouwburg woonde.