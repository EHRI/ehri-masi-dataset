Bestand van de audiovisuele getuigenissen van de overlevenden van de concentratiekampen en vernietigingskampen van de nazi’s.

228 opnames (ca. 1250 uur).

Dit bestand bevat in totaal 228 video-opnames van interviews met overlevenden van de concentratie- en vernietigingskampen. Gemiddeld beslaan de opnames ca. 5u10. Het gaat om vraaggesprekken met 158 mannen en 70 vrouwen. De meerderheid van deze gesprekken gebeurde in het Frans (198); daarnaast zijn er 29 Nederlandstalige interviews en 1 Duitstalig. De ondervraagde personen vallen grotendeels onder de categorieën ‘Joodse gedeporteerde’ (120 pers.) en ‘gedeporteerde verzetsstrijders’ (102 pers.). Wat de bewuste concentratie- en vernietigingskampen betreft, gaat het hoofdzakelijk om Auschwitz-Birkenau (77), Buchenwald (23) en Ravensbrück (16). We noteren ook 62 opnames in verband met de Dossinkazerne te Mechelen, en 22 opnames die betrekking hebben op het Fort Breendonk. Voor elke geïnterviewde bestaat een begeleidend dossier met biografische informatie.